何逊集

  
门有车马客 
 
门有车马客，言是故乡来。故乡有书信，纵横印检开。开书看未极，行客屡相识。借问故乡来，潺泪不息。上言离别久，下言望应归。寸心将夜鹊，相逐向南飞。  
  
酬范记室云诗 
 
林密户稍阴，草滋阶欲暗。风光t上轻，日色花中乱。相思不独欢，伫立空为叹。清谈莫共理，繁文徒可玩。高唱子自轻，继音予可惮。  
  
夕望江桥示萧谘议杨建康主簿诗 
 
夕鸟已西度，残霞亦半消。风声动密竹，水影漾长桥。旅人多忧思，寒江复寂寥。尔情深巩落，予念返渔樵。何因适归愿，分路一扬镳。  
  
赠诸游旧诗 
 
弱操不能植，薄伎竟无依。浅智终已矣，令名安可希。扰扰从役倦，屑屑身事微。少壮轻年月，迟暮惜光辉。一涂今未是，万绪昨如非。新知虽已乐，旧爱尽暌违。望乡空引领，极目泪沾衣。旅客长憔悴，春物自芳菲。岸花临水发，江燕v樯飞。无由下征帆，独与暮潮归。  
  
送韦司马别诗 
 
送别临曲渚，征人慕前侣。离言虽欲繁，离思终无绪。悯悯分手毕，萧萧行帆举。举帆越中流，望别上高楼。予起南枝怨，子结北风愁。逦逦山蔽日，汹汹浪隐舟。隐舟邈已远，徘徊落日晚。归衢并驾奔，别馆空筵卷。想子敛眉去，知予衔泪返。衔泪心依依，薄暮行人稀。暧暧入塘港，蓬门已掩扉。帘中看月影，竹里见萤飞。萤飞飞不息，独愁空转侧。北窗倒长簟，南邻夜闻织。弃置勿复陈，重陈长叹息。  
  
与苏九德别诗 
 
宿昔梦颜色，咫尺思言偃。何况杳来期，各在天一面。踟躇暂举酒，忽不相见。春草似青袍，秋月如团扇。三五出重云，当知我忆君。萋萋若被径，怀抱不相闻。 
  
聊作百一体诗  

灵辄困桑下，于陵拾李螬。历齿方嗟贱，灸背岂知豪。佣u乏旅力，倚市惮劬劳。旷日无豆，方冬缺袍。清旦开蓬荜，举目想煎熬。枢机慎仆隶，媒蘖畏朋曹。万途皆自僻，一事岂他褒。匆匆昨不定，负杖出蓬蒿。逢施同沟壑，值设乃糠糟。生途稍冉冉，逝水日滔滔。咸言等木石，谁当出羽毛。  
  
塘边见古冢诗   

行路一孤坟，路成坟欲毁。空疑年代积，不知陵谷徙。几逢秋叶黄，骤见春流弥。金蚕不可织，玉树何时t。陌上驱驰人，笑歌自侈靡。今日非明日，所念谁怜此。  
  
赠王左丞诗 
  

客廨禾浒眨园里日光斜。游鱼乱水叶，轻燕逐风花。长墟上寒霭，晓树没归霞。九华暮已隐，抱郁徒交加。 
  
日夕出富阳浦口和朗公诗 
  

客心愁日暮，徙倚空望归。山烟涵树色，江水映霞晖。独鹤凌空逝，双凫出浪飞。故乡千余里，兹夕寒无衣。  

从镇江州与游故别诗   

历稔共追随，一旦辞t匹。复如东注水，未有西归日。夜雨滴空阶，晓灯暗离室。相悲各罢酒，何时同促膝。  

与胡兴安夜别诗   

居人行转轼，客子暂维舟。念此一筵笑，分为两地愁。露湿寒塘草，月映清淮流。方抱新离恨，独守故园秋。  
  
见征人分别诗   

凄凄日暮时，亲宾俱m立。征人拔敛起，儿女牵衣泣。候骑出萧关，追兵赴马邑。且当横行去，谁论裹尸入。  
  
相送诗   

客心已百念，孤游重千里。江暗雨欲来，浪白风初起。  
  
拟古三首联句 
一   

家本青山下，好上青山上。青山不可上，一上一惆怅。  
  
二   

匣中一明镜，好鉴明镜光。明镜不可鉴，一鉴一情伤。  
  
三   

少知雅琴曲，好听雅琴声。雅琴不可听，一听一沾缨。  
  
范广州宅联句 

洛阳城东西，却作经年别。昔去雪如花，今来花似雪。蒙蒙夕烟起，奄奄残晖灭。非君爱满堂，宁我安车辙。  
  
增新曲相对联句   

酒阑日隐树，上客请调弦。娇人挟瑟至，逶迤未肯前。旧爱今何在，新声徒自怜。有曲无人听，徙倚高楼前。徘徊映日照，转侧被风吹。徒为相思响，伤春君不知。月昏楼上坐，含悲望别离。已切空床怨，复看花柳枝。  
