陆机集


文赋

余每观才士之所作，窃有以得其用心。夫放言谴辞，良多变矣，妍蚩好恶，可得而言。每自属文，尤见其情。恒患意不称物，文不逮意。盖非知之难，能之难也。故作《文赋》，以述先士之盛藻，因论作文之利害所由，它日殆可谓曲尽其妙。至于操斧伐柯，虽取则不远，若夫随手之变，良难以辞逮。盖所能言者具于此云。

兄星以玄览，颐情志于典坟。遵四时以叹逝，瞻万物而思纷。悲落叶于劲秋，喜柔条于芳春。心懔懔以怀霜，志眇眇而临云。世德之骏烈，诵先人之清芬。游文章之林府，嘉丽藻之彬彬。慨投篇而援笔，聊宣之乎斯文。

其始也，皆收视反听，耽思傍讯。精骛八极，心游万仞。其致也，情疃弥鲜，物昭晰而互进。倾群言之沥液、漱六艺之芳润。浮天渊以安流，濯下泉而潜浸。于是沉辞怫悦，若游鱼衔钩，而出重渊之深；浮藻联翩，若翰鸟婴缴，而坠曾云之峻。收百世之阙文，袂г刂遗。谢朝华于已披，启夕秀于未振。观古今于须臾，抚四海于一瞬。然后选义按部，考辞就班。抱景者咸叩，怀响者毕弹。或因枝以振叶，或沿波而讨源。或本隐以之显，或求易而得难。或虎变而兽扰，或龙见而鸟澜。或妥帖而易施，或}而不安。罄澄心以凝思，眇众虑而为言。笼天地于形内，挫万物于笔端。始U躅于燥吻，终流离于濡翰。理扶质以立干，文垂条而结繁。信情貌之不差，故每变而在颜。思涉乐其必笑，方言哀而已叹。或操觚以率尔，或含毫而邈然。

伊兹事之可乐，固圣贤之可钦。课虚无以责有，叩寂寞而求音。函绵邈于尺素，吐滂沛乎寸心。言恢之而弥广，思按之而逾深。播芳蕤之馥馥，发青条之森森。粲风飞而Y竖，郁云起乎翰林。

体有万殊，物无一量。纷纭挥霍，形难为状。辞程才以效伎，意司契而为匠。在有无而oa，当浅深而不让。虽离方而q圆，期穷形而尽相。故夫夸目者尚奢，惬心者贵当。言穷者无隘，论达者唯旷。

诗缘情而绮靡，赋体物而浏亮。碑披文以相质，诔缠绵而⑩搿Ｃ博约而温润，箴顿挫而清壮。颂优游以彬蔚，论精微而朗畅。奏平匾韵醒牛说炜晔而谲诳。虽区分之在兹，亦禁邪而制放。要辞达而理举，故无取乎冗长。

其为物也多姿，其为体也屡迁；其会意也尚巧，其遣言也贵妍。暨音声之迭代，若五色之相宣。虽逝止之无常，故崎W而难便。苟达变而相次，犹开流以纳泉；如失机而后会，恒操末以续颠。谬玄黄之秩叙，故L荻不鲜。

或仰逼于先条，或俯侵于后章；或辞害而理比，或言顺而意妨。离之则双美，合之则两伤。考殿最于锱铢，定去留于毫芒；苟铨衡之所裁，固应绳其必当。

或文繁理富，而意不指适。极无两致，尽不可益。立片言而居要，乃一篇之警策；虽众辞之有条，必待兹而效绩。亮功多而累寡，故取足而不易。

或藻思_合，清丽千眠。炳若缛绣，⑷舴苯L。必所拟之不殊，乃合乎曩篇。虽杼轴于予怀，忧他人之我先。苟伤廉而愆义，亦虽爱而必捐。

或苕发颖竖，离众绝致；形不可逐，响难为系。块孤立而特峙，非常音之所纬。心牢落而无偶，意徘徊而不能W。石韫玉而山辉，水怀珠而川媚。彼榛之勿翦，亦蒙荣于集翠。缀《下里》于《白雪》，吾亦济夫所伟。

或言于短，对穷迹而孤兴，俯寂寞而无友，仰寥廓而莫承；譬偏L之独张，含清唱而靡应。或寄辞于瘁音，徒靡言而弗华，混妍蚩而成体，累良质而为瑕；象下管之偏疾，故虽应而不和。或遗理以存异，徒寻虚以逐微，言寡情而鲜爱，辞浮漂而不归；犹L么而徽急，故虽和而不悲。或奔放以谐和，务嘈远妖冶，徒悦目而偶俗，故高声而曲下；寤《防露》与桑间，又虽悲而不雅。或清虚以婉约，每除烦而去滥，阙大羹之遗味，同朱L之清铮凰湟怀而三叹，固既雅而不艳。

若夫丰约之裁，俯仰之形，因宜适变，曲有微情。或言拙而喻巧，或理朴而辞轻；或袭故而弥新，或沿浊而更清；或览之而必察，或研之而后精。譬犹舞者赴节以投袂，歌者应L而遣声。是盖轮扁所不得言，故亦非华说之所能精。

普辞条与文律，良余膺之所服。练世情之常尤，识前之所淑。虽发于巧心，或受蚩于拙目。彼琼敷与玉藻，若中原之有菽。同橐a之罔穷，与天地乎并育。虽纷蔼于此世，嗟不盈于予掬。患挈之屡空，病昌言之难属。故{踔于短垣，放庸音以足曲。恒遗恨以终篇，岂怀盈而自足？惧蒙尘于叩缶，顾取笑乎鸣玉。

若夫应感之会，通塞之纪，来不可遏，去不可止，藏若景灭，行犹响起。方天机之骏利，夫何纷而不理？思风发于胸臆，言泉流于唇齿；纷葳蕤以`e，唯豪素之所拟；文徽徽以溢目，音冷冷而盈耳。及其六情底滞，志往神留，兀若枯木，豁若涸流；揽营魂以探赜，顿精爽而自求；理翳翳而愈伏，思轧轧其若抽。是以或竭情而多悔，或率意而寡尤。虽兹物之在我，非余力之所戮。故时抚空怀而自惋，吾未识夫开塞之所由。

伊兹文之为用，固众理之所因。恢万里而无阂，通亿载而为津。俯殆则于来叶，仰观象乎古人。济文武于将坠，宣风声于不泯。T无远而不弥，理无微而弗纶。配润于云雨，象变化乎鬼神。被金石而德广，流管L而日新。


豪士赋 并序

夫立德之基有常，而建功之路不一。何则？循心以为量者存乎我，因物以成务者系乎彼。存夫我者，隆杀止乎其域；系乎物者，丰约唯所遭遇。落叶俟微（风）〔飙〕以陨，而风之力盖寡；孟尝遭雍门以泣，而琴之感以末。何者？欲陨之叶无所假烈风，将坠之泣不足繁哀响也。是故苟时启于天，理尽于民，庸夫可以济圣贤之功，斗筲可以定烈士之业，故曰「才不半古，而功已倍之」，盖得之于时势也。历观古今，e一时之功而居伊周之位者有矣。 

夫我之自我，智士犹婴其累；物之相物，昆虫皆有此情。夫以自我之量而挟非常之勋，神器晖其顾_，万物随其俯仰，心玩居常之安，耳饱从谀之说，岂识乎功在身外，任出才表者哉！且好荣恶辱，有生之所大期；忌盈害上，鬼神犹且不免。人主操其常柄，天下服其大节，故曰"天可雠乎"。而时有服荷戟，立乎庙门之下，援旗誓众，奋于阡陌之上，况乎代主制命，自下裁物者哉！广树恩不足以敌怨，勤兴利不足以补害，故曰代大匠壅撸必伤其手。且夫政由宁氏，忠臣所为慷慨；祭则寡人，人主所不久堪。是以君]鞅鞅，不悦公旦之举；高平师师，侧目博陆之势。而成王不遣嫌吝于怀，宣帝若负芒刺于背，非其然者欤？ 

嗟乎！（先）〔光〕于四表，德莫富焉；王曰叔父亲莫昵焉；登帝天位，功莫厚焉；守节没齿，忠莫至焉。而倾侧颠沛，仅而自全。则伊生抱明允以婴戮，文子怀忠敬而齿剑，固其所也。因斯以言，（大）〔夫〕以笃圣穆亲如彼之懿，大德至忠如此之盛，尚不能取信于人主之怀，止谤于众多之口，过此以往，恶睹其可！安危之理，断可识矣。又况乎饕大名以冒道家之忌，运短才而易圣哲所难者哉！身危由于势过，而不知去势以求安；祸积起于宠盛，而不知辞宠以招福。见百姓之谋己，则申宫警守，以崇不畜之威；惧万民之不服，则严刑峻制，以贾伤心之怨。然后威穷乎震主，而怨行乎上下。众心日w，危机将发，而方偃仰瞪眄，谓足以夸世，笑古人之未工，忘己事之已拙，知曩勋之可矜，暗成败之有会。是以事穷运尽，必于颠仆；风起尘合，而祸至常酷也。圣人忌功名之过己，恶宠禄之逾量，盖为此也。 

夫恶欲之大端，贤愚所共有，而游子徇高位于生前，志士思垂名于身后，受生之分，唯此而已。夫盖世之业，名莫大焉；震主之势，位莫盛焉；率意无违，欲莫（盛）〔顺〕焉。借使伊人颇览天道，知尽不可益，盈难久持，超然自引，高揖而退，则巍巍之盛仰邈前贤，洋洋之风俯冠来籍，而大欲不乏于身，至乐无愆乎旧，节弥效而德弥广，身愈逸而名愈劭，此之不为，彼之必昧，然后河海之迹堙为穷流，一篑之衅积成山岳，名编凶顽之条，身厌荼毒之痛，岂不谬哉！故聊赋焉，庶使百世少有寤云。 

世有豪士兮，遭国颠沛。摄穷运之归期，当众通之所会。苟时至而理尽，譬摧枯而振败。因天地以运动，恒才琐而功大。于是礼极上典，服尽晖崇。仪北辰以葺宇，实兰室而桂宫。抚玉衡而枢极，运万物乎掌中。伊天道之刚健，犹时至而必保。日罔中而弗昃，月何盈而不阙。袭覆车之危轨，笑前乘之未完。若知险而退止，趋归蕃而自戢。推璇玑以长谢，顾万物而高揖。讫浮云以迈志，岂咎P之能集。挤为山以自陨，叹祸至于何及。 


叹逝赋 并序

昔每闻长老追计平生同时亲故，或雕落已尽，或仅有存者。余年方四十，而懿亲戚属亡多存寡，昵交密友亦不半在。或所曾共游一涂，同宴一室，十年之内，索然已尽。以是思哀，哀可知矣。乃为赋曰： 

伊天地之运流，纷升降而相袭。日望空以骏驱，节循虚而警立。嗟人生之短期，孰长年之能执！时飘忽其不再，老晚其将及。怼琼蕊之无征，恨朝霞之难挹。望汤谷以企予，惜此景之屡戢。悲夫，川阅水以成川，水滔滔而日度，世阅人而为世，人冉冉而行暮。人何世而弗新，世何人之能故？野每春其必华，草无朝而遗露。经终古而常然，率品物其如素。譬日及之在条，恒虽尽而不寤。虽不寤而可悲。心惆焉而自伤。亮造化之若兹，吾安取夫久长！ 

痛灵根之夙殒，怨具尔之多丧。悼堂构之颓瘁，愍城阙之丘荒。亲弥懿其已逝，交何戚而不亡。咨余命之方殆，何视天之茫茫。伤怀凄其多念，戚貌瘁而鲜欢。幽情发而成绪，滞思叩而兴端。惨此世之无乐，咏在昔而为言。 

居充堂而衍宇，行连驾而比轩。弥年时其讵几，夫何往而不残。或冥邈而既尽，或寥廓而仅半。信松茂而柏悦，嗟芝焚而蕙叹。苟性命之弗殊，岂同波而异澜。瞻前轨之既覆，知此路之良难。启四体之深悼，惧兹形之将然。毒娱情之寡方，怨感目之多颜。谅多颜之感目，神何适而获怡。寻平生于响像，览前物而怀之。步寒林以凄恻，玩春翘而有思。触万类以生悲，叹同节而异时。年弥往而念广，涂薄暮而意迮。亲落落而日稀，友靡靡而愈索。顾旧要于遗存，得十一于千百。乐P心其如忘，哀缘情而来宅。托末契于后生，余将老而为客。 

然后弭节安怀，妙思天造，精浮神沦，忽在世表。寤大暮之同寐，何矜晚以怨早。指彼日之方除，岂兹情之足搅。感秋华于衰木，瘁零露于丰草。在殷忧而弗违，夫何云乎识道！将颐天地之大德，遗圣人之洪宝，解心累于末迹，聊优游以娱老。 

拟古七首 

拟西北有高楼 
 
高楼一何峻。苕苕峻而安。绮窗出尘冥。飞阶蹑云端。佳人抚琴瑟。纤手清且闲。芳草随风结。哀响馥若兰。玉容谁能顾。倾城在一弹。伫立望日昃。踯躅再三叹。不怨伫立久。但愿歌者欢。思驾归鸿羽。比翼双飞翰。 

拟东城一何高 
  
西山何其峻。层曲郁崔嵬。零露弥天坠。蕙叶凭林衰。寒暑相因袭。时逝忽如遗。三闾结飞辔。大耋悲落晖。曷为牵世务。中心怅有违。京洛多妖丽。玉颜侔琼蕤。闲夜抚鸣琴。惠音清且悲。长歌赴促节。哀响逐高徽。一唱万夫欢。再唱梁尘飞。思为河曲鸟。双游丰水湄。 

拟兰若生春阳 
 
嘉树生朝阳。凝霜封其条。执心守时信。岁寒不敢雕。美人何其旷。灼灼在云霄。隆想弥年时。长啸入风飘。引领望天末。譬彼向阳翘。 

拟苕苕牵牛星 
 
昭昭天汉晖。粲粲光天步。牵牛西北向。织女东南顾。华容一河冶。挥手如振素。怨彼河无梁。悲此年岁暮。彼无良缘。焉不得度。引领望大川。双涕如沾露。 

拟青青河畔草 
 
靡靡江蓠草。熠熠生河侧。皎皎彼姝女。阿那当轩织。粲粲妖容姿。灼灼华美色。良人游不归。偏栖独只翼。空房来悲风。中夜起叹息。 

拟庭中有奇树 
 
欢友兰时往。迢迢匿音徽。虞渊引绝景。四节游若飞。芳草久已茂。佳人竟不归。踯躅遵林渚。惠风入我怀。感物恋所欢。采此欲贻谁。 

拟涉江采芙蓉 
 
上山采琼G。穹谷饶芳兰。采采不盈掬。悠悠怀所欢。故乡一何旷。山川阻且难。沉思钟万里。踯躅独吟叹。 

为顾彦先赠妇二首 

一 
  
辞家远行游。悠悠三千里。京洛多风尘。素衣化为缁。修身悼忧苦。感念同怀子。隆思乱心曲。沉欢滞不起。欢沉难克兴。心乱谁为理。愿假归鸿翼。翻飞浙江汜。 

二 
  
东南有思妇。长叹充幽闼。借问叹何为。佳人眇天末。游宦久不归。山川修且阔。形影参商乖。音息旷不达。离合非有常。譬彼弦与Q。愿保金石志。慰妾长饥渴。 

为周夫人赠车骑
 
碎碎织细练。为君作襦。君行岂有愿。忆君是妾夫。昔者得君书。闻君在高平。今时得君书。闻君在京城。京城华丽所。璀璨多异端。男儿多远志。岂知妾念君。昔者与君别。岁聿薄将暮。日月一何速。素秋坠湛露。湛露何冉冉。思君随岁晚。对食不能。临觞不能饭。 

艳歌行 
 
扶桑升朝晖。照此高台端。高台多妖丽。洞房出清颜。淑貌耀皎日。惠心清且闲。美目扬玉泽。娥眉象翠翰。鲜肤一何润。彩色若可餐。窈窕多容仪。婉媚巧笑言。暮春春服成。粲粲绮与纨。金雀垂藻翘。琼佩结瑶[。方驾扬清尘。濯足洛水澜。蔼蔼风云会。佳人一何繁。南崖充罗幕。北渚盈Z轩。清川含藻景。高岸被华丹。馥馥芳袖挥。泠泠o指弹。悲歌吐清音。雅舞播幽兰。丹唇含九秋。姘迹凌七盘。赴曲迅惊鸿。蹈节如集鸾。绮态随颜变。澄姿无定源。俯仰纷阿那。顾步咸可欢。遗芳结飞飙。浮景映清湍。 

前缓声歌 
 
游仙聚灵族。高会层城阿。长风万里举。庆云郁嵯峨。宓妃兴洛浦。王韩起泰华。北征瑶台女。南要湘川娥。肃肃霄驾动。翩翩翠盖罗。羽旗栖琐鸾。玉衡吐鸣和。太容挥高弦。洪崖发清歌。献酬已周。轻轩垂紫霞。K辔扶桑枝。濯足D谷波。清晖溢天门。垂庆惠皇家。 

塘上行 
 
江蓠生幽渚。微芳不足宣。被蒙风雨会。移君华池边。发藻玉台下。垂影沧浪渊。沾润已渥。结根奥且坚。四节游不处。繁华难久鲜。淑气与时殒。余芳随风捐。天道有迁易。人理无常全。男欢智倾愚。女爱衰避妍。不惜微躯退。但惧苍蝇前。愿君广末光。照妾薄暮年。

拟行行重行行 
 
悠悠行迈远。戚戚忧思深。此思亦何思。思君徽与音。音徽日夜离。缅邈若飞沉。王鲔怀河岫。晨风悲北林。游子眇天末。还期不可寻。惊飙褰反信。归云难寄音。伫立想万里。沉忧萃我心。揽衣有余带。循形不盈襟。去去遗情累。安处抚清琴。 

拟明月何皎皎 
 
安寝北堂上。明月入我牖。照之有余辉。揽之不盈手。凉风绕曲房。寒蝉鸣高柳。踟蹰感节物。我行永已久。游宦会无成。离思难独守。 

燕歌行
 
四时代序逝不追。寒风习习落叶飞。蟋蟀在堂露盈阶。念君远游常苦悲。君何缅然久不归。贱妾悠悠心无违。白日没明镫辉。寒禽赴林匹鸟栖。双鸠关关宿河湄。忧来感物涕不。非君之念思为谁。别日何早会何迟。 

挽歌三首 

一 
  
卜择考休贞，嘉命咸在兹。夙驾警徒御，结辔顿重基。龙{巾荒}被广柳，前驱矫轻旗。殡宫何嘈嘈，哀响沸中闱。闱中且勿喧，听我《薤露》诗。死生各异伦，祖载当有时。舍爵两楹位。启殡进灵W。饮饯觞莫举，出宿归无期。帷G旷遗影，栋宇与子辞。周亲咸奔凑，友朋自远来。翼翼飞轻轩，VV策素骐。按辔遵长薄，送子长夜台。呼子子不闻，泣子子不知。叹息重榇侧，念我畴昔时。三秋犹足收，万世安可思。殉殁身易亡，救子非所能。含言〖言〗哽咽，挥涕涕流离。 

二 
 
重阜何崔嵬，玄庐窜其间。磅R立四极，穹崇效苍天。测听阴沟涌，卧观天井悬。〖广霄〗何寥廓，大暮安可晨。人往有返岁，我行无归年。昔居四民宅，今托万鬼邻。昔为七尺躯，今成灰与尘。金玉昔所佩，鸿毛今不振。丰肌飨蝼蚁，妍骸永夷泯。寿堂延魑魅，虚无自相宾。蝼蚁尔何怨？魑魅我何亲？拊心痛荼毒，永叹莫为陈。 

三 
 
流离亲友思，惆怅神不泰。素骖伫W轩，玄驷骛飞盖。哀鸣兴殡宫，回迟悲野外。魂舆寂无响，但见冠与带。备物象平生，长旌谁为洹１风鼓行轨，倾云结流蔼，振策指灵丘，驾言从此逝。 

日出东南隅行 
 
扶桑升朝晖，照此高台端。高台多妖丽，浚房出清颜。淑貌耀皎白，惠心清且闲。美目扬玉泽，峨眉象翠翰。鲜肤一何润，秀色若可餐。窈窕多容仪，婉媚〖巧〗笑言。暮春春服成，粲粲绮与纨。金雀垂藻翘，琼佩结瑶[。方驾扬清尘，濯足洛水澜。蔼蔼风云会，佳人一何繁。南崖充罗幕，北渚盈Z轩。清川含藻景，高岸被华丹。馥馥芳袖挥，泠泠织指弹。悲歌吐清响，雅韵播幽兰。丹唇含九秋，妍迹凌七盘。赴曲迅惊鸿，蹈节如集鸾。绮态随颜变，沉姿无定源。俯仰纷阿那，顾步咸可欢。遗芳结飞飙，浮景映清湍。冶容不足咏，春游良可叹。 

长歌行 
 
逝矣经天日，悲哉带地川。寸阴无停晷，尺波徒自旋。年往迅劲矢，时来亮急弦。远期鲜克及，盈数固希全。容华夙夜零，体泽坐自捐。兹物苟难停，吾寿安得延。a仰逝将过，倏忽几何间。慷慨亦焉诉，天道良自然。但恨功名薄，竹帛无所宣。迨及岁未暮，长歌乘我闲。 

短歌行 
 
置酒高堂，悲歌临觞。人生几何，逝如朝霜。时无重至，华不再扬。苹以春晖，兰以秋芳。来日苦短，去日苦长。今我不乐，蟋蟀在房。乐以会兴，悲以别章。岂曰无感，忧为子忘。我酒既旨，我肴既臧。短歌可咏，长夜无荒。 

猛虎行 
 
渴不饮盗泉水，热不息恶木阴。恶木岂无枝，志士多苦心。整驾肃时命，杖策将远寻。饥食猛虎窟，寒栖野雀林。日归功未建，时往岁载阴。崇云临岸骇，鸣条随风吟。静言幽谷底，长啸高山岑。急弦无懦响，亮节难为音。人生诚未易，曷云开此襟。眷我耿介怀，俯仰愧古今。 

君子行 
 
天道夷且简，人道险而难。休咎相乘蹑，翻覆若波澜。去疾苦不远，疑似实生患。近火固宜热，履冰岂恶寒。掇蜂灭天道，拾尘惑孔颜。逐臣尚何有，弃友焉足叹。福钟恒有兆，祸集非无端。天损未易辞，人益犹可欢。朗鉴岂远假，取之在倾冠。近情苦自信，君子防未然。 

从军行  

若哉远征人，飘飘穷四遐。南陟五岭巅，北戍长城阿。溪谷深无底，崇山郁嵯峨。奋臂攀乔木，振迹涉流沙。隆暑固已惨，凉风严且苛。夏条焦鲜藻，寒冰结冲波。胡马如云屯，越旗亦星罗。飞锋无绝影，鸣镝自相和。朝餐不免伲夕息常负戈。苦哉远征人，拊心悲如何！ 

鞠歌行 
 
朝云升，应龙攀，乘风远游腾云端。鼓钟歇，岂自欢，急弦高张思和弹。时希值，年夙愆，循己虽易人知难。王阳登，贡公欢，罕生既没国子叹。嗟千载，岂虚言，邈矣远念情忾然。 

苦寒行 
 
北游幽朔城，凉野多险艰。俯入穹谷底，仰陟高山盘。凝冰结重涧，积雪被长峦。阴云兴岩侧，悲风鸣树端。不G白日景，但闻寒鸟喧。猛虎凭林啸，玄猿临岸叹。夕宿乔木下，惨惨〖恒〗鲜欢。渴饮坚冰浆，饥待零露餐。离思固已〖久〗，寤寐莫与言。剧哉行役人，慊慊恒苦寒。 

豫章行 
 
泛舟清川渚，遥望高山阴。川陆殊途轨，懿亲将远寻。三荆欢同株，四鸟悲异林。乐会良自古，悼别岂独今。寄世将几何，日昃无停阴。前路既已多，后途随年侵。促促薄暮景，鲜克禁。曷为复以兹，曾是怀苦心。远节婴物浅，近情能不深。行矣保嘉福，景绝继以音。 

董桃行 
 
和风习习薄林，柔条布叶垂阴。鸣鸠拂羽相寻，仓f喈喈弄音，感时悼逝伤心。日月相追周旋，万里倏忽几年，人皆冉冉西迁。盛时一往不还，慷慨乖念凄然。昔为少年无忧，常怪秉烛夜游，翩翩宵征何求，于今知此有由。但为老去年遒，盛固有衰不疑。长夜冥冥无期，何不驱驰及时。聊乐永日自怡，赍此遗情何之。人生居世为安，岂若及时为欢。世道多故万端，忧虑纷错交颜，老行及之长叹。 

长安有狭斜行 
  
伊洛有歧路，歧路交朱轮。轻盖承华景，腾步蹑飞尘。鸣玉岂朴儒，凭轼皆俊民。烈心厉劲秋，丽服鲜芳春。余本倦游客，豪彦多旧亲。倾盖承芳讯，欲鸣当及晨。守一不足矜，歧路良可遵。规行无旷迹，矩步岂逮人。投足绪已尔，四时不必循。将遂殊涂轨，要子同归津。 

中妇织流黄 
 
江蓠生幽渚，微芳不足宣。被蒙风雨会，移居华池边。发藻玉台下，垂影沧浪泉。沾润既已渥，结根奥且坚。四节逝不处，繁华难久鲜。淑气与时殒，余芳随风捐。天道有迁易，人理无常全。男欢智倾愚，女爱衰避妍。不惜微躯退，恒惧苍蝇前。愿君广末光，照妾薄暮年。 

秋胡行 
 
道虽一致，涂有万端。吉凶纷蔼，休咎之源。人鲜知命，命未易观。生亦何惜，功名所勤。 

陇西行 
 
我静如镜，民动如烟。事以形兆，应以象悬。岂日无才，世鲜兴贤。 

折杨柳行 
  
邈矣垂天景，壮哉奋地雷。隆隆岂久响，华〖光〗恒西P。日落似有竟，时逝恒若催。仰悲朗月运，坐观璇盖回。盛门无再入，衰房莫苦]。人生固已短，出处鲜为谐。慷慨惟昔人，兴此千载怀。升龙悲绝处，葛变条枚。寤寐岂虚叹，曾是感与摧。弭意无足〖欢〗，愿言有余哀。 

顺东西门行 
 
出西门，望天庭，阳谷既虚崦嵫盈。感朝露，悲人生，〖逝〗者若斯安得停。桑枢戒，蟋蟀鸣，我今不乐岁聿征。迨未暮，及时平，置酒高堂宴友生。激朗笛，弹哀筝，取乐今日尽欢情。 

饮马长城窟行 
 
驱马陟阴山，山高马不前。往问阴山候，劲虏在燕然。戎车无停轨，旌旆屡徂迁。仰凭积雪岩，俯涉坚冰川。冬来秋未反，去家邈以绵。猃狁亮未夷，征人岂徒旋。末德争先鸣，凶器无两全。师克薄赏行，军没微躯捐。将遵甘、陈迹，收功单于旃。振旅劳归〖士〗，受爵藁街传。 

上留田行 
  
嗟行人之蔼蔼，骏马陟原风驰。轻舟泛川雷迈，寒往暑来相寻。零雪霏霏集宇，悲风徘徊入襟。岁华冉冉方除，我思缠绵未纾，感时悼逝凄如。 

门有车马客行 
 
门有车马客，驾言发故乡。念君久不归，濡迹涉江湘。投袂赴门涂，揽衣不及裳。拊膺携客泣，掩泪叙温凉。借问邦族间，恻怆论存亡。亲友多零落，旧齿皆凋丧。市朝互迁易，城阙或丘荒。坟垄日月多，松柏郁茫茫。天道信崇替，人生安得长。慷慨惟平生，a仰独悲伤。 

日重光行 
 
日重光，奈何天回薄。日重光，冉冉其游如飞征。日重光，今我日华华之盛。日重光，倏忽过，亦安停。日重光，盛往衰，亦必来。日重光，譬如四时，固恒相催。日重光，惟命有分可营。日重光，但惆怅才志。日重光，身没之后无遗名。 

月重轮行 
 
人生一时，月重轮。盛年焉可恃，月重轮。吉凶倚伏，百年莫我与期。临川曷悲悼，兹去不从肩，月重轮。功名不勖之，善哉古人，扬声敷闻九服，身名流何穆。既自才难，既嘉运，亦易愆。a仰行老，存没将何观？志士慷慨独长叹，独长叹。 

棹歌行 
 
迟迟暮春日，天气柔且嘉。元吉隆初已，濯秽游黄河。龙舟浮o首，羽旗垂藻葩。乘风宣飞景，逍遥戏中波。名讴激清唱，榜人纵棹歌。投纶沉洪川，飞缴入紫霞。 

泰山吟 
 
泰山一何高，迢迢造天庭。峻极周已远，层云郁冥冥。梁甫亦有馆，蒿里亦有亭。幽涂延万鬼，神房集百灵。长吟泰山侧，慷慨激楚声。 

梁甫吟 
 
玉衡既已骖，羲和若飞凌。四运寻环转，寒暑自相惩。冉冉年时暮，迢迢天路征。招摇东北指，大火西南升。悲风无绝响，玄云互相仍。丰水凭川结，霜露弥天凝。年命时相逝，庆云鲜克乘。履信多愆期，思顺焉足凭。忾忾临川响，非此孰为兴。哀吟梁甫巅，慷慨独抚膺。 

东武吟行  

投迹短世间，高步长生闱。濯发冒云冠，洗身被羽衣。饥从韩众餐，寒就佚女栖。 

班婕妤 
 
婕妤去辞宠，淹留终不见。寄情在玉阶，托意唯团扇。春苔暗阶除，秋草芜高殿。黄昏履綦绝，愁来空雨面。 

庶人挽歌辞 
 
死生各异方。昭非神色袭。贵贱礼有差。外相盛已集。魂衣何盈盈。砗蜗跋啊８改皋怨缀拧Ｐ值芊鲶燮。灵W动BP。龙首矫崔嵬。挽歌挟毂唱。嘈嘈一何悲。浮云中容与。飘风不能回。渊鱼仰失梁。征鸟俯坠飞。念彼平生时。延宾陟此帏。宾阶有邻迹。我降无登辉。 

庶人挽歌辞 

一 
 
陶犬不知吠。瓦鸡焉能鸣。安寝重丘下。仰闻析筑声。 

二 
 
埏埴为涂车。束薪作e灵。 

王侯挽歌辞 
 
孤魂虽有识。良接难为符。操心玄芒内。注血治鬼区。 

挽歌辞 

一 
 
在昔良可悲。魂往一何戚。念我平生时。人道多拘役。 

二 
 
五常侵轨仪。夕气牵徽墨。随和乏良聘。枝{马关}或鸩毒。 

驾言出北阙行 
 
驾言出北阙。踯躅遵山陵。长松何郁郁。丘墓互相承。念昔徂殁子。悠悠不可胜。安寝重冥庐。天壤莫能兴。人生何所促。忽如朝露凝。辛苦百年间。戚戚如履冰。仁智亦何补。迁化有明征。求仙鲜克仙。太虚不可凌。良会罄美服。对酒宴同声。 

君子有所思行 
 
命驾登北山。延伫望城郭。廛里一何盛。街巷纷漠漠。甲第崇高闼。洞房结阿阁。曲池何湛湛。清川带华薄。邃宇列绮窗。兰室接罗幕。淑貌色斯升。哀音承颜作。人生诚行迈。容华随年落。善哉膏粱士。营生奥且博。宴安消灵根。G毒不可恪。无以肉食资。取笑葵与藿。 

壮哉行 
 
萋萋春草生。王孙犹有情。差池燕始飞。夭袅桃始荣。灼灼桃悦色。飞飞燕弄声。檐上云结阴。涧下风吹清。幽树虽改观。终始在初生。松茑欢蔓延。透鹦览圯印ｍ鹑挥位伦印Ｎ蜓岳次铡１歉懈乃菲。心伤变节荣。髻哑裢饺弧ｅぢ绝音形。风来不可托。鸟去岂为听。 

悲哉行 
 
游客芳春林。春芳伤客心。和风飞清响。鲜云垂薄阴。蕙草饶淑气。时鸟多好音。翩翩鸣鸠羽。喈喈仓庚吟。幽兰盈通谷。长秀被高岑。女萝亦有托。蔓葛亦有寻。伤哉客游士。忧思一何深。目感随气草。耳悲咏时禽。寤寐多远念。缅然若飞沉。愿托归风响。寄言遗所钦。 

齐讴行 
 
营丘负海曲。沃野爽且平。洪川控河济。崇山入高冥。东被姑尤侧。南界聊摄城。海物错万类。陆产尚千名。孟诸吞楚梦。百二侔秦京。惟师恢东表。桓后定周倾。天道有迭代。囚道无久盈。鄙哉牛山叹。未及至人情。爽鸠已徂。吾子安得停。行行将复去。长存非所营。 

吴趋行 
 
楚妃且勿叹。齐娥且莫讴。四坐并清听。听我歌吴趋。吴趋自有始。请从阊门起。阊门何峨峨。飞阁跨通波。重栾承游极。回轩启曲阿。蔼蔼庆云被。泠泠鲜风过。山泽多藏育。土风清且嘉。泰伯导仁风。仲雍扬其波。穆穆延陵子。灼灼光诸华。王迹P阳九。帝功兴四遐。大皇自富春。矫手顿世罗。邦彦应运兴。粲若春林葩。属城咸有士。吴邑最为多。八族未足侈。四姓实名家。文德熙淳懿。武功侔山河。礼让何济济。流化自滂沱。淑美难穷纪。商n为此歌。 

百年歌十首 

一 
 
一十时。颜如华晔有晖。体如飘风行如飞。娈彼孺子相追随。终朝出游薄暮归。六情逸豫心无违。清酒将炙奈乐何。清酒将炙奈乐何。 

二 
 
二十时。肤体彩泽人理成。美目淑貌灼有荣。被服冠带丽且清。光车骏马游都城。高谈雅步何盈盈。清酒将炙奈乐何。清酒将炙奈乐何。 

三 
 
三十时。行成名立有令闻。力可扛鼎志干云。食如漏气如熏。辞家观国综典文。高冠素带焕翩纷。清酒将炙奈乐何。清酒将炙奈乐何。 

四 
 
四十时。体力克壮志方刚。跨州越郡还帝乡。出入承明拥大。清酒将炙奈乐何。清酒将炙奈乐何。 

五 
 
五十时。荷旄仗节镇邦家。鼓钟嘈哉耘歌。罗衣\粲金翠华。言笑雅舞相经过。清酒将炙奈乐何。清酒将炙奈乐何。 

六 
 
六十时。年亦耆艾业亦隆。骖驾四牡入紫宫。轩冕婀那翠云中。子孙昌盛家道丰。清酒将炙奈乐何。清酒将炙奈乐何。 

七 
 
七十时。精爽颇损膂力愆。清水明镜不欲观。临乐对酒转无欢。揽形修发独长叹。 

八 
 
八十时。明已损目聪去耳。前言往行不复纪。辞官致禄归桑梓。安车驷马入旧里。乐事告终忧事始。 

九 
 
九十时。日告耽瘁月告衰。形体虽是志意非。言多谬误心多悲。子孙朝拜或问谁。指景玩日虑安危。感念平生泪交挥。 

十 
 
百岁时。盈数已登肌内单。四支百节还相患。目若浊镜口垂涎。呼吸辊痉床嗄选Ｒ鹑熳涛恫桓窗病 

放歌行 
 
容华夙夜零。无故自消歇。

赠顾令文为宜春令诗五首 

一 
 
蔼蔼芳林。有集惟岳。明哲。在彼鸿族。沦心浑无。游精大朴。播我徽猷。□彼振玉。 

二 
 
彼玉之振。光于厥潜。大明贞观。重泉匪深。我有好爵。相尔在阴。翻飞名都。宰物于南。 

三 
 
礼弊则伪。朴散在华。人之秉夷。则是惠和。变风兴教。非德伊何。我友敬矣。俾人作歌。 

四 
 
交道虽博。好亦勤止。比志同契。惟予与子。三川既旷。江亦永矣。悠悠我思。托迈千里。 

五 
 
吉甫之役。清风既沉。非子之艳。诗谁云寻。我来自东。贻其好音。岂有桃李。恧子琼琛。将子无矧。属之翰林。娈彼静女。此惟我心。 

赠武昌太守夏少明诗六首 

一 
 
穆穆君子。明德允迪。拊翼负海。翻飞上国。天子命之。曾是在服。西u崤冈。北临河曲。 

二 
 
尔政既均。尔化既淳。旧污孔修。德以振人。雍雍鸣鹤。亦闻于天。释厥缁衣。爰集崇贤。 

三 
 
羽仪既奋。令问不已。庆云烟薄：杞ピ仄稹６攵胱香恕：铎搴钪埂Ｍ管有炜。纳言崇祉。 

四 
 
既考尔工。将胙尔庸。大君有命。俾守于东。允文允武。威灵以隆。之子于迈。介夫在戎。 

五 
 
悠悠武昌。在江之隈。吴未丧命。为蕃为畿。惟此惠君。人胥攸希。弈弈重光。照尔绣衣。 

六 
 
人道靡常。高会难期。之子于远。曷云归哉。心乎爱矣。永言怀之。瞻彼江介。惟用作诗。 

皇太子宴玄圃宣猷堂有令赋诗 
  
三正迭绍。洪圣启运。自昔哲王。先天而顺。t辟崇替。降及近古。黄晖既渝。素灵承祜。乃眷斯顾。祚之宅土。三后始基。世武丕承。协风旁骇。天晷仰澄。淳曜六合。皇庆攸兴。自彼河汾。奄齐七政。时文惟晋。世笃其圣。钦翼昊天。对扬成命。九区克咸。讴歌以咏。皇上纂隆。经教弘道。于化既丰。在工载考。俯厘庶绩。仰荒大造。仪刑祖宗。妥绥天保。笃生我后。克明克秀。体辉重光。承规景数。茂德渊冲。天姿玉裕。蕞尔小臣。邈彼荒遐。弛厥负担。振缨承华。匪愿伊始。惟命之嘉。 

赠冯文罴迁斥丘令诗八首

一 
  
于皇圣世。时文惟晋。受命自天。奄有黎献。阊阖既辟。承华再建。明明在上。有集惟彦。 

二 
 
奕奕冯生。哲问允迪。天保定子。靡德不铄。迈心玄旷。矫志崇邈。遵彼承华。其容灼灼。 

三 
 
嗟我人斯。戢翼江潭。有命集止。翻飞自南。出自幽谷。及尔同林。双情交映。遗物识心。 

四 
 
人亦有言。交道实难。有者弁。千载一弹。今我与子。旷世齐欢。利断金石。气惠秋兰。 

五 
 
t黎未绥。帝用勤止。我求明德。肆于百里。佥曰尔谐。俾民是纪。乃眷北徂。对扬帝祉。 

六 
 
畴昔之游。好合缠绵。借曰未给。亦既三年。居陪华幄。出从朱轮。方骥齐镳。比迹同尘。 

七 
 
之子既命。四牡项领。遵涂远蹈。腾轨高骋。庆云扶质。清风承景。嗟我怀人。其迈惟永。 

八 
 
否泰有殊。穷达有违。及子春华。从尔秋晖。逝将去我。陟彼朔陲。非子之念。心孰为悲。 

答贾谧诗十一首 

序

余昔为太子洗马。鲁公贾长渊以散骑常侍侍东宫积年。余出补吴王郎中令。元康六年入为尚书郎。鲁公赠诗一篇。作此答之云尔。

一

伊昔有皇。肇济黎蒸。先天创物。景命是膺。降及t后。迭毁迭兴。邈矣终古。崇替有征。
  
二 
 
在汉之季。皇纲幅裂。大辰匿晖。金虎曜质。雄臣驰鹜。义夫赴节。释位挥戈。言谋王室。 

三 
 
王室之乱。靡邦不泯。如彼坠景。曾不可振。乃眷三哲。俾V斯民。启土虽难。改物承天。 

四 
 
爰兹有魏。即宫天邑。吴实龙飞。刘亦岳立。干戈载扬。俎豆载戢。民劳师兴。国玩凯入。 

五 
 
天厌霸德。黄祚告衅。狱讼违魏。讴歌适晋。陈留归蕃。我皇登禅。庸岷稽颡。三江改献。 

六 
 
赫矣隆晋。奄宅率土。对扬天人。有秩斯祜。惟公太宰。光翼二祖。诞育洪胄。纂戎于鲁。 

七 
 
东朝既建。淑问峨峨。我求明德。济同以和。鲁公戾止。衮服委蛇。思媚皇储。高步承华。 

八 
  
昔我逮兹。时惟下僚。及子栖迟。同林异条。年殊志比。服舛义稠。游跨三春。情固二秋。 

九 
 
祗承皇命。出纳无违。往践蕃朝。来步紫微。升降秘阁。我服载晖。孰云匪惧。仰肃明威。 

十 
 
分索则易。携手实难。念昔良游。兹焉永叹。公子云感。贻此音翰。蔚彼高藻。如玉如兰。 

十一 
 
惟汉有木。曾不u境。惟南有金。万邦作咏。民之胥好。捐狂厉圣。仪刑在昔。予闻子命。 

与弟清河云诗十首 

一 
 
于穆予宗。禀精东岳。诞育祖考。造我南国。南国克靖。实繇洪绩。惟帝念功。载繁其锡。其锡惟何。玄冕衮衣。金石假乐。旄钺授威。匪威是信。称丕远德。奕世台衡。扶帝紫极。 

二 
 
笃生二昆。克明克俊。遵涂结辙。承风袭问。帝曰钦哉。纂戎列祚。双组式带。绶章载路。即命荆楚。对扬休顾。肇敏厥绩。武功聿举。烟狈妓亍３耒呀浒。昊天不吊。胡宁弃予。 

三 
 
嗟予人斯。胡德之微。阙彼遗轨。则此顽违。王事靡W。渎耪瘛Ｎ籍奋戈。统厥征人。祁祁征人。载肃载闲。YY戎马。有S有翰。昔予翼考。惟斯伊抚。今予小子。缪寻末绪。 

四 
 
有命自天。崇替靡常。王师乘运。席卷江湘。虽备官守。位从武臣。守局下列。譬彼飞尘。洪波电击。与众同湮。颠踣西夏。收迹旧京。俯惭堂构。仰懵先灵。孰云忍。寄之我情。 

五 
 
伊我俊弟。咨尔士龙。怀袭瑰玮。播殖清风。非德莫ァ７堑滥弘。垂翼东畿。耀颖名邦。绵绵洪统。非尔孰崇。依依同生。恩笃情结。义存并济。胡乐之悦。愿尔偕老。携手黄发。 

六 
 
昔我西征。扼腕川湄。掩涕即路。挥袂长辞。六龙促节。逝不我待。自往迄兹。旷年八祀。悠悠我思。非尔焉在。昔并垂发。今也将老。衔哀茹戚。契阔充饱。嗟我人斯。胡恤之早。 

七 
 
天步多艰。性命难誓。常惧陨毙。孤魂殊裔。存不阜物。没不增壤。生若朝风。死犹绝景。视彼蜉蝣。方之乔客。眷此黄垆。譬之毙宅。匪身是吝。亮会伊借。其惜伊何。言纡其思。其思伊何。悲彼旷载。 

八 
 
出车戒涂。言告言归。蓐食警驾。夙兴宵驰。蒙雨之阴。照月之辉。陵陵峻坂。川越洪漪。爰届爰止。步彼高堂。失尔朔迈。良愿中荒。我心永怀。匪悦匪康。 

九 
 
昔我斯逝。兄弟孔备。今予来思。我凋我瘁。昔我斯逝。族有余荣。今我来思。堂有哀声。我行其道。鞠为茂草。我履其房。物存人亡。拊膺涕泣。血泪彷徨。 

十 
 
企伫朔路。言欢尔归。心存言宴。目想容辉。迫彼窀穸。载驱东路。系情桑梓。肆力丘墓。栖迟中流。心怀罔极。眷言顾之。使我心恻。 

皇太子赐燕诗 
 
明明隆晋。茂德有赫。思媚上帝。配天光宅。诞育皇储。仪刑在昔。徽言时宣。福禄来格。劳谦降贵。肆敬下臣。肇彼先驱。翻成嘉宾。 

赠潘尼诗 
 
水会于海。云翔于天。道之所混。孰后孰先。及子虽殊。同升太玄。舍彼玄冕。袭此云冠。遗情市朝。永志丘园。静犹幽谷。动若挥兰。 

答潘尼诗 
 
于穆同心。如琼如琳。我东曰徂。来饯其琛。彼美潘生。实综我心。探子玉怀。畴尔惠音。 

祖会太极东堂诗 
 
帝谓御事。及尔同欢。我自嘉礼。以寿永观。思乐华殿。祗承圣颜。

元康四年从皇太子祖会东堂诗 
 
巍巍皇代。奄宅九围。帝在在洛。克配紫微。八风应律。日月重晖。普历丘宇。时罔不绥。 

讲汉书诗 
 
税驾金华。讲学秘馆。有集惟髦。芳风雅宴。 

祖道清正诗 
 
□□□题。允藩克正。惟是喉舌。光翼明圣。 

赠潘岳诗 
 
佥曰吾生。明德惟允。 

诗 
 
恢恢天网。飞沉是收。受兹下臣。腾光清霄。 

诗 
 
瓮余残酒。膝有横琴。 

赠冯文罴诗 
 
昔与二三子。游息承华南。拊翼同枝条。翻飞各异寻。无凌风翮。徘徊守故林。慷慨谁为感。愿言怀所钦。发轸清洛I。驱马大河阴。伫立望朔涂。悠悠且深。分索古所悲。志士多苦心。悲情临川结。苦言随风吟。愧无杂佩赠。良讯代兼金。夫子茂远猷。颖诚寄惠音。 

于承明作与弟士龙诗 
 
牵世婴时网。驾言远徂征。饮饯岂异族。亲戚弟与兄。婉娈居人思。纡郁游子情。明发遗安寐。晤言涕交缨。分途长林侧。挥袂万始亭。伫眄要遐景。倾耳玩余声。南归s永安。北迈顿承明。永安有昨轨。承明子弃予。俯仰悲林薄。慷慨含辛楚。怀往欢绝端。悼来忧成绪。感别惨舒翮。思归乐遵渚。 

赠弟士龙诗 
 
行矣怨路长。┭缮吮鸫佟Ｖ竿颈有余。临觞欢不足。我若西流水。子为东峙岳。慷慨逝言感。徘徊居情育。安得携手俱。契阔成W服。 

赠尚书郎顾彦先诗二首 

一 
 
大火贞朱光。积阳熙自南。望舒离金虎。屏翳吐重阴。凄风迕时序。苦雨遂成霖。朝游忘轻羽。夕息忆重衾。感物百忧生。缠绵自相寻。与子隔萧墙。萧墙阻且深。形影旷不接。所托声与音。音声日夜阔。何用慰吾心。 

二 
 
朝游游层城。夕息旋直庐。迅雷中霄激。惊电光夜舒。玄云拖朱阁。振风薄绮疏。丰注溢修溜。潢潦浸阶除。停阴结不解。通衢化为渠。沈稼湮梁颍。流民荆徐。眷言怀桑梓。无乃将为鱼。 

赠顾交趾公真诗 
 
顾侯体明德。清风肃已迈。发迹翼藩后。改授抚南裔。伐鼓五岭表。扬旌万里外。远绩不辞小。立德不在大。高山安足凌。巨海犹萦带。惆怅瞻飞驾。引领望归洹 

答张士然诗 
 
洁身跻秘阁。秘阁峻且玄。终朝理文案。薄暮不遑眠。驾言巡明祀。致敬在祈年。逍遥春王圃。踯躅千亩田。回渠绕曲陌。通波扶直阡。嘉谷垂重颖。芳树发华颠。余固水乡士。ㄠ瘟偾逶āＦ萜荻嘣赌睢Ｐ行兴斐善。 

赠从兄车骑诗 
 
孤兽思故薮。离鸟悲旧林。翩翩游宦子。辛苦谁为心。谷水阳。婉娈昆山阴。营魄怀兹土。精爽若飞沉。寤寐靡安豫。愿言思所钦。感彼归途艰。使我怨慕深。安得忘归草。言树背与襟。斯言岂虚作。思鸟有悲音。 

为陆思远妇作诗 
 
二合兆嘉偶。女子礼有行。洁己入德门。终远母与兄。如何l时宠。游宦忘归宁。虽为三载妇。顾景虚名。岁暮饶悲风。洞房凉且清。拊枕循薄质。非君谁见荣。离君多悲心。寤寐劳人情。敢忘桃李陋。侧想瑶与琼。 

祖道毕雍孙刘边仲潘正叔诗 
 
皇储延髦俊。多士出幽遐。过蒙时来运。与子游承华。执笏崇贤内。振缨层城阿。毕刘赞文武。潘生莅邦家。感别怀远人。愿言叹以嗟。 

赴太子洗马时作诗 
 
希世无高符。营道无烈心。靖端肃有命。假v越江潭。亲友赠予迈。挥泪广川阴。抚膺解携手。永叹结遗音。无迹有所匿。寂寞声必沉。肆目眇不及。缅然若双潜。南望泣玄渚。北迈涉长林。谷风拂修薄。油云翳高岑。孤兽骋。嘤嘤思鸟吟。感物恋堂室。离思一何深。伫立慨我叹。寤寐涕盈衿。惜无怀归志。辛苦谁为心。 

赴洛道中作诗二首 

一 
 
总辔登长路。呜咽辞密亲。借问子何之。世网婴我身。永叹遵北渚。遗思结南津。行行遂已远。野途旷无人。山泽纷纡余。林薄杳阡眠。虎啸深谷底。鸡鸣高树巅。哀风中夜流。孤兽更我前。悲情触物感。沉思郁缠绵。伫立望故乡。顾影凄自怜。 

二 
 
远游越山川。山川修且广。振策陟崇丘。安辔遵平莽。夕息抱影寐。朝徂衔思往。顿辔倚高岩。侧听悲风响。清露坠素辉。明月一何朗。抚枕不能寐。振衣独长想。 

东宫作诗 
 
a旋远游宦。托身承华侧。抚剑遵铜辇。振缨尽o肃。岁月一何易。寒暑忽已革。载离多悲心。感物情凄恻。慷慨遗安豫。永叹废寝食。思乐乐难诱。曰归归未克。忧苦欲何为。缠绵胸与臆。仰瞻凌霄鸟。羡尔归飞翼。 

吴王郎中时从梁陈作诗 
 
在昔蒙嘉运。矫迹入崇贤。假翼鸣凤条。濯足升龙渊。玄冕无丑士。冶服使我妍。轻剑拂Q厉。长缨丽且鲜。谁谓伏事浅。契阔u三年。薄言肃后命。改服就藩臣。夙驾寻清轨。远游越梁陈。感物多远念。慷慨怀古人。 

拟今日良宴会诗 
 
闲夜命欢友。置酒迎风馆。齐僮梁甫吟。秦娥张女弹。哀音绕栋宇。遗响入云汉。四座咸同志。羽觞不可算。高谈一何绮。蔚若朝霞烂。人生无几何。为乐常苦晏。譬彼伺晨鸟。扬声当及旦。曷为恒忧苦。守此贫与贱。 

拟青青陵上柏诗 
 
冉冉高陵苹。习习随风翰。人生当几时。譬彼浊水澜。戚戚多滞念。置酒宴所欢。方驾振飞辔。远游入长安。名都一何绮。城阙郁盘桓。飞阁缨虹带。层台冒云冠。高门罗北阙。甲第椒与兰。侠客控绝景。都人骖玉轩。遨游放情愿。慷慨为谁叹。 

拟明月皎夜光诗 
 
岁暮凉风发。昊天肃明明。招摇西北指。天汉东南倾。朗月照闲房。蟋蟀吟户庭。翻翻归e集。GG寒蝉鸣。畴昔同宴友。翰飞戾高冥。服美改声听。居愉遗旧情。织女无机杼。大梁不架楹。 

招隐诗 
 
明发心不夷。振衣聊踯躅。踯躅欲安之。幽人在浚谷。朝采南涧藻。夕息西山足。轻条象云构。密叶成翠幄。激楚伫兰林。回芳薄秀木。山溜何泠泠。飞泉漱鸣玉。哀音附灵波。颓响赴曾曲。至乐非有假。安事浇淳朴。富贵难图。税驾从所欲。 

遨游出西城诗 
 
遨游出西城。按辔循都邑。逝物随节改。时风肃且熠。迁化有常然。盛衰自相袭。靡靡年时改。冉冉老已及。行矣勉良图。使尔修名立。 

园葵诗二首 

一 
 
种葵北园中。葵生郁萋萋。朝荣东北倾。夕颖西南。零露垂鲜泽。朗月耀其辉。时逝柔风戢。岁暮商Y飞。曾云无温夜。严霜有凝威。幸蒙高墉德。玄景荫素蕤。丰条并春盛。落叶后秋衰。庆彼晚雕福。忘此孤生悲。 

二 
 
翩翩晚雕葵。孤生寄北蕃。被蒙覆露惠。微躯后时残。庇足周一智。生理各万端。不若闻道易。但伤知命难。 

赠斥丘令冯文罴诗 

一 
 
夙驾出东城。送子临江曲。密席接同志。羽觞飞酃渌。登楼望峻陂。时逝一何速 

二 
 
与子别所期。耀灵缘扶木。 

赠顾彦先诗 
 
清夜不能寐。悲风入我轩。立影对孤躯。哀声应苦言。 

赠纪士诗 
 
琼俟丰价。窈窕不自鬻。有美峨眉子。惠音清且淑。修协姝丽。华颜婉如玉。 

招隐诗二首 

一 
 
驾言寻飞q。山路郁盘桓。芳兰振蕙叶。玉泉涌微澜。嘉卉献时服。灵X进朝{。 

二 
 
寻山求逸民。穹谷幽且遐。清泉荡玉渚。文鱼跃中波。 

尸乡亭诗 
 
东游观巩洛。逍遥丘墓间。秋草漫长柯。寒木入云烟。发轸有夙宴。息驾无愚贤。 

为顾彦先作诗 
 
肃肃素秋节。湛湛浓露凝。太阳夙夜降。少阴忽已升。 

三月三日诗 
 
迟迟暮春日。天气柔且嘉。元吉隆初巳。濯秽游黄河。 

东宫诗 
 
软颜收红G。玄鬓吐素华。冉冉逝将老。咄咄奈老何。 

春咏 
 
节运同可悲。莫若春气甚。和风未及燠。遗凉清且凛。 

诗八首 

一 
 
太素卜令宅。希微启奥基。玄冲纂懿文。虚无承先师。 

二 
 
澄神玄漠流。栖心太素域。弭节欣高视。俟我大梦觉。 

三 
 
老蚕晚绩缩。老女晚嫁辱。曾不如老鼠。翻飞成蝙蝠。 

四 
 
轨迹未及安。长辔忽已整。道遐觉日短。忧深使心褊。 

五 
 
物情竞纷纭。至理自宜贯。达观傥不融。居然见真膺。 

六 
 
惆怅怀平素。岂乐于兹同。岂宴栖末景。游豫蹑余踪。 

七 
 
佳谷垂金颖。 

八 
 
石龟尚怀海。我宁忘故乡。 

饮酒乐 
 
蒲萄四时芳醇，璃千钟旧宾。夜饮舞迟销烛，朝醒弦促催人。  

酒

酒多，人生能缀危“倌觏受罚莫管弦歌。 


七征

玄虚子耽性冲素，雍容玄泊，弃时俗而弗徇，甘渔钓于一壑。乃有通微大夫，怨皇（后）〔居〕之失宝，伤鸿誓之后闻，策玄黄于榛险，凭穴岩而放言。 

通微大夫曰："奇膳玉食，穷滋致丰。简牺羽族，考牲毛宗。俯出沉鲔，仰落归鸿。剖柔胎于孕豹，宰潜肝乎豢龙。拾朝阳之遗卵，纳丹穴之飞凰。神宰奇稔，嘉禾之穗。含滋发馨，素颖玉锐。〔勺药调以充饥，芳馨发而协气〕。灼若皓雪之颓玄云，皎若明珠之积缁匮。素虮踊而，滋芬溢而相徽。〔云沸渊涌，秋醪春酒，兼温增奇，浮藻吐秀〕。味虽浓而弗爽，气既惠而复奇。介景福于眉寿，裕温克乎齐圣。子能飨之乎？" 

通微大夫曰："丰居华殿，奇构磊落。万宇云覆，千楹林错。仰绥瑰木，俯积}石。敷延袤之广庑，矫凌霄之高阁。秀清晖乎云表，腾藻荫之奕奕。珍观清榭，岳立连行。云阶飞陛，仰陟穹苍。耸浮柱而虬立，施飞檐以龙翔。回房旋室，缀珠袭玉。图画神仙，延佑承福。悬闼高达，长廊回属。于是登渐台，理俊音，镜玄b，望长林，逐狡兽，弋轻禽。览壮艺以悦观，聆和乐而怡心。子能居之乎？" 

通微大夫曰："金石谐而齐响，埙}协而和鸣。于是才人进羽钥，玄弁被藻袭。俯萦领以鸿归，仰矫首而鹤立。激长歌而丹唇，发铿锵乎柔木。合清商以绝节，挥流征而赴曲。奏商荆之高叹，咏易水之清角。尔乃睹蛾眉之群丽，容既都而又闲。矫纤腰以逐节，顿皓足于鼓盘。舒妍晖以妖韶，若陵危之未安。" 

通微大夫曰："盖闻洙北有采唐之思，淇上有送予之叹。《关睢》以寤寐为戚，《溱洧》以谑浪为欢。若夫妖嫔艳女，搜群擢俊。穆藻仪于令表，茂当年之柔。罄妍规之约绰，体每变而增闲。秀红蕤其愉愉，若余颖之可{。若夫灵晷潜，祖颜退，羽觞升，清琴厉。因清明以宣诚，流（徽）〔微〕睇而授爱。纤手挥而鸣佩铿，华衿被则芳尘萃。子其纳之乎？" 

通微大夫曰："涂有殊而一致，业有殊而名约，各因姿以效绩，期寄响于天人也。孰与显奇踪于万邦，抚六辔而高游，瞰八宇以摅眄，齐清风乎诸侯？言成否泰，气作温凉。弭侵略于强暴，综坠纪乎危邦。子岂不愿斯之雍容乎？" 

通微大夫曰："明主应期，抚民以德。配仁风于黄唐，齐威灵乎宸极。彝伦幸序，庶绩咸V。荡流风于雍俗，给天民乎齐泰。是以玄灵感而表应，嘉神繁而毕觌。舞唐庭之来仪，鸣岐阳之N|。应天监之休命，荷神听之介福。然圣主达持盈之宝术，寤经国之在贤。各毕荣于分局，期赞化于大钧。吾子岂不欲縻好爵于天宇，显列业乎帝臣欤！" 

玄虚子作而言曰："甚哉！鄙人之惑也。犹穷绳自逸于井干，凭河盗本于黄川。钦至论，敷敝衽，谨闻命于王孙。" 


吊魏武帝文 一首并序

元康八年，机始以台郎出补著作，游乎秘阁，而见魏武帝遗令，慨然叹息伤怀者久之。客曰："夫始终者万物之大归，死生者性命之区域，是以临丧殡而后悲，睹陈根而绝哭。今乃伤心百年之际，兴哀无情之地，意者无乃知哀之可有，而未识情之可无乎？" 

机答之曰："日蚀由乎交分，山崩起于朽壤，亦云数而已矣。然百姓怪焉者，岂不以资高明之质而不免卑浊之累，居常安之势而终婴倾离之患故〔乎〕？夫以回天倒日之力而不能振形骸之内，济世夷难之智而受困魏阙之下，已而格乎上下者藏于区区之木，光于四表者翳乎蕞尔之土，雄心摧于弱情，壮图终于哀志，长算屈于短日，远迹顿于促路。呜呼！岂特瞽史之异阙景，黔黎之怪颓岸乎？观其所以顾命冢嗣，贻谋四子，经国之略既远，隆家之训亦弘。又云：'吾在军中，持法是也，至于小忿怒、大过失，不当效也。'善乎达人之谠言矣。持姬女而指季豹，以示四子曰：'以累汝。'因泣下。伤哉！曩以天下自任，今以爱子托人，同乎尽者无余，而得乎亡者无存，然而婉娈房闼之内，绸缪家人之务，则几乎密与！又曰：'吾婕妤妓人，皆着铜雀台。于台堂上施八尺床、帐，朝晡上脯L之属，月朝十五日，辄向帐作妓。汝等时时登铜雀台，望吾西陵墓田。'又云：'余香可分与诸夫人。诸舍中无所（不）〔为〕，学作履组卖也。吾历官所得绶，皆着藏中。吾余衣裘，可别为一藏，不能者兄弟可共分之。'既而竟分焉。亡者可以勿求，存者可以勿违，求与违，不其两伤乎？悲夫！爱有大而必失，恶有甚而必得，智慧不能去其恶，威力不能全其爱，故前识所不用心，而圣人罕言焉。若乃系情累于外物，留曲念于闺房，亦贤俊之所宜废乎！"于是遂愤懑而献吊云尔。 

接皇汉之末绪，值王涂之多违。伫重渊以育鳞，抚庆云而遐飞。运（礼）〔神〕道以载德，乘灵风而扇威。摧群雄而电击，举偷衅淙缫拧Ｖ赴思以远略，必剪焉而后绥。厘三才之阙典，启天地之禁闱。举修网之绝纪，纽大音之解徽。扫云物以贞观，要万涂而来归。丕大德以宏覆，援日月而齐晖。济元功于九有，固举世之所推。 

彼人事之大造，夫何往而不臻。将覆篑于浚谷，挤为山乎九天。苟理穷而性尽，岂长算之所研？悟临川之有悲，固梁木其必颠。当建安之三八，实大命之所艰。虽光昭于曩载，将税驾于此年。惟降神之绵邈，眇千载而远期。信斯武之未丧，膺灵符而在兹。虽龙飞于文昌，非王心之所怡。愤西夏以鞠旅，溯秦川而举旗。逾镐京而不豫，临渭滨而有疑。冀翌日之云（廖）〔瘳〕，弥四旬而成灾。咏归涂以反旆，登崤渑而A来。次洛I而大渐，指六军曰念哉！ 

伊君王之赫奕，终古之所难。威先天而盖世，力荡海而拔山。厄奚险而弗济，敌何强而不残。每因祸以（提）〔A〕福，亦践危而必安。迄在兹而蒙昧，虑噤闭而无端。委躯命以待难，痛没世而永言。抚四子以深念，循肤体而颓叹。迨营魄之未离，假余息乎音翰。执姬女以勾幔指季豹而y焉。气冲襟以呜咽，?垂睫而骼健Ｎヂ释烈跃裁拢戢弥天乎一棺。 

咨宏度之峻邈，壮大业之允昌。思居终而恤始，命临没而肇扬。援贞吝以悔，虽在我而不臧。惜内顾之缠绵，恨末命之微详。纡广念于履组，尘清虑于余香。结遗情于婉娈，何命促而意长！陈法服于帷座，陪窈窕于玉房。宣备物于虚器，发哀音于旧倡。矫戚容以赴节，掩零泪而荐觞。物无微而不存，体无惠而不亡。庶圣灵之响像，想幽神之复光。苟形声之翳没，虽音景其必藏。徽清弦而独奏，进脯L而谁尝。悼帐之冥漠，怨西陵之茫茫。登雀台而群悲，v美目其何望。既古以遗累，信简礼而薄葬。彼裘绂于何有，贻尘谤于后王。嗟大恋之所存，故虽哲而不忘。览遗籍以慷慨，献兹文而凄伤。 
　　

辨亡论 上

昔汉氏失御，奸臣窃命，祸基京畿，毒笥钅冢皇纲弛紊，王室遂卑。于是群雄蜂骇，义兵四合。吴武烈皇帝慷慨下国，电发荆南，权略纷纭，忠勇伯世，威棱则夷羿震荡，兵交则丑（肤）〔虏〕授馘，遂扫清宗p，蒸皇祖。于时云兴之将带州，飙起之师跨邑，哮[之群风驱，熊罴之众雾集。虽兵以义合，同盟戮力，然皆苞藏祸心，阻兵怙乱，或师无谋律，丧威稔寇。忠规武节，未有如此其著者也。 

武烈既没，长沙桓王逸才命世，弱冠秀发，招揽遗老，与之述业。神兵东驱，奋寡犯众，攻无坚城之将，战无交锋之虏。诛叛柔服，而江外}定；饬法修师，则威德翕赫。宾礼名贤，而张昭为之雄；交御豪俊，而周瑜为之杰。彼二君子，皆弘敏而多奇，雅达而聪哲，故同方者以类附，等契者以气集，而江东盖多士矣。将北伐诸华，诛I干纪，旋皇舆于夷庚，反帝座乎紫闼，挟天子以令诸侯，清天步而归旧物。戎车既次，群凶侧目，大业未就，中世而殒。 

用集我大皇帝，以奇踪袭于逸轨，睿心因于令图，从政咨于故实，播宪稽乎遗风；而加之以笃固，申之以节俭，畴咨俊茂，好谋善断，束帛旅于丘园，旌命交于涂巷。故豪彦寻声而响臻，志士希光而景骛，异人辐辏，猛士如林。于是张昭为师傅；周瑜、陆公、鲁肃、吕蒙之畴，入为腹心，出作股肱；甘宁、凌统、程普、贺齐、朱桓、朱然之徒奋其威，韩当、潘璋、黄盖、蒋钦、周泰之属宣其力；风雅则诸葛瑾、张承、步骘，以名声光国；政事则顾雍、潘浚、吕范、吕岱，以器任干职，奇伟则虞翻、陆绩、张温、张，以讽议举正；奉使则赵咨、沈珩，以敏达延誉；术数则吴范、赵达，以机祥协德；董袭、陈武杀身以卫主，骆统、刘基强谏以补过。谋无遗，举不失策。故遂割据山川，跨制荆、吴，而与天下争衡矣。魏氏常籍战胜之威，率百万之师，浮邓塞之舟，下汉阴之众，羽楫万计，龙跃顺流，锐骑千旅，虎步原隰，谟臣盈室，武将连衡，喟然有吞江浒之志，一宇宙之气。而周瑜驱我偏师，黜之赤壁，丧旗乱辙，仅而获免，收迹远遁。汉王亦凭帝王之号，帅巴、汉之民，乘危骋变，结垒千里，志报关羽之〔败〕，图收湘西之地。而陆公亦挫之西陵，覆师败绩，困而后济，绝命永安。续以濡须之寇，临川摧锐；蓬笼之战，孑轮不反。由是二邦之将，丧气挫锋，势椴曝眩而吴莞然坐乘其弊。故魏人请好，汉氏乞盟，遂跻天号，鼎峙而立。西屠庸、益之郊，北裂淮、汉之澹东包百越之地，南括群蛮之表。于是讲八代之礼，搜三王之乐，告类上帝，拱揖群后。虎臣毅卒，循江而守；长棘劲铩，望飙而奋。庶尹尽规于上，四民（庶）〔展〕业于下，化协殊裔，风衍遐圻。乃俾一介行人，抚巡外域，巨象逸骏，扰于外闲，明珠玮宝，耀于内府，珍瑰重迹而至，奇玩应响而赴；轩骋于南荒，冲~息于朔野；齐民免干戈之患，戎马无晨服之虞，而帝业固矣。 

大皇既没，幼主莅朝，奸回肆虐。景皇聿兴，虔修遗宪，政无大阙，守文之良主也。降及归命之初，典刑未灭，故老犹存。大司马陆公以文武熙朝，左丞相陆凯以謇谔尽规，而施绩、范慎以威重显，丁奉、离斐以武毅称，孟宗、丁固之徒为公卿，楼玄、贺邵之属掌机事，元首虽病，股肱犹存。爰及末叶，群公既丧，然后黔首有瓦解之志，皇家有土崩之衅，历命应化而微，王师蹑运而发，卒散于阵，民奔于邑，城池无藩篱之固，山川无沟阜之势，非有工输云梯之械，智伯灌激之害，楚子筑室之围，燕人济西之队，军未浃辰而社稷夷矣。虽忠臣孤愤，烈士死节，将奚救哉！ 

夫曹、刘之将非一世所选，向时之师无曩日之众，战守之道抑有前符，险阻之利俄然未改，而成败贸理，古今诡趣，何哉？彼此之化殊，授任之才异也。 

辨亡论 下

昔三方之王也，魏人据中夏，汉氏有岷、益，吴制荆、扬而奄交、广。曹氏虽功济诸华，虐亦深矣，其民怨矣。刘公因险以饰智，功已薄矣，其俗陋矣。夫吴，桓王基之以武，太祖成之以德，聪明睿达，懿度弘远矣。其求贤如不及，恤民如稚子，接士尽盛德之容，亲仁罄丹府之爱。拔吕蒙于戎行，识潘浚于系虏。推诚信士，不恤人之我欺；量能授器，不患权之我逼。执鞭鞠躬，以重陆公之威；悉委武卫，以济周瑜之师。卑宫菲食，以丰功臣之赏；披怀虚己，以纳谟士之算。故鲁肃一面而自托，士燮蒙险而致命。高张公之德，而省游田之娱；贤诸葛之言，而割情欲之欢；感陆公之规，而除刑法之烦；奇刘基之议，而作三爵之誓。屏气局，以伺子明之疾；分滋损甘，以育凌统之孤。登坛慷慨，归鲁子之功；削投恶言，信子瑜之节。是以忠臣竞尽其谟，志士咸得肆力，洪规远略，固不厌夫区区者也。故百官苟合，庶务未遑。初都建业，群臣请备礼秩，天子辞而不许，曰："天下其谓朕何！"宫室舆服，盖慊如也。爰及中叶，天人之分既定，百度之阙粗修，虽x化懿纲，未齿乎上代，抑其体国经民之具，亦足以为政矣。地方几万里，带甲将百万，其野沃，其兵练，其器利，其财丰；东负沧海，西阻险塞，长江制其区宇，峻山带其封域，国家之利未（巨）〔见〕有弘于兹者矣。借使中才守之以道，善人御之有术，敦率遗典，勤民谨政，循定策，守常险，则可以长世永年，未有危亡之患也。 

或曰："吴、蜀唇齿之国，蜀灭则吴亡，理则然矣。"夫蜀，盖藩援之与国，而非吴人之存亡也。何则？其郊境之接，重山积险，陆无长毂之径；川厄流迅，水有惊波之艰。虽有锐师百万，启行不过千夫；舳舻千里，前驱不过百舰。故刘氏之伐，陆公喻之长蛇，其势然也。昔蜀之初亡，朝臣异谋，或欲积石以险其流，或欲机械以御其变。天子总群谊而谘之大司马陆公，公以四渎天地之所以节宣其气，固无可遏之理，而机械则彼我之所共，彼若弃长技以就所屈，即荆、扬而争舟楫之用，是天赞我也，将谨守峡口以待禽耳。逮步阐之乱，凭宝城以延强寇，重资币以诱群蛮。于时大邦之众，云翔电发，悬旖介，筑垒遵渚，襟带要害，以止吴人之西，而（巳）〔巴〕、汉舟师，沿江东下。陆公以偏师三万，北据东坑，深沟高垒，案甲养威。反虏l迹待戮，而不敢北窥生路，强寇败绩宵遁，丧师太半，分命锐师五千，西御水（车）〔军〕，东西同捷，献俘万计。信哉贤人之谋，岂欺我哉！自是烽燧罕警，封域寡虞。陆公没而潜谋兆，吴衅深而六师骇。夫太康之役，众未盛乎曩日之师，广州之乱，祸有愈乎向时之难，而邦家颠覆，宗庙为墟。呜呼！"人之云亡，邦国殄瘁"，不其然欤！ 

《易》曰"汤武革命，顺乎天"，《玄》曰"乱不极则治不形"，言帝王之因天时也。古人有言曰"天时不如地利"，《易》曰"王侯设险，以守其国"，言为国之恃险也。又曰"地利不如人和"，"在德不在险"，言守险之由人也。吴之兴也，参而由焉，孙卿所谓合其参者也。及其亡也，恃险而已，又孙卿所谓舍其参者也。夫四州之萌非无众也，大江之南非乏（后）〔俊〕也，山川之险易守也，劲利之器易用也，先政之策易循也，功不兴而祸遘者，何哉？所以用之者失也。是故先王达经国之长规，审存亡之至数，谦己以安百姓，敦惠以致人和，宽冲以诱俊V之谋，慈和以结士民之爱。是以其安也，则黎元与之同庆；及其危也，则兆庶与之共患。安与众同庆，则其危不可得也；危与下共患，则其难不足恤也。夫然，故能保其社稷而固其土宇，《麦秀》无悲殷之思，《黍离》无愍周之感矣。 
     

五等诸侯论

夫体国经野，先王所慎，创制垂基，思隆后叶。然而经略不同，长世异术。五等之制，始于黄唐，郡县之治，创自秦汉，得失成败，备在《典》《谟》，是以其详可得而言。 

夫先王知帝业至重，天下至旷，旷不可以偏制，重不可以独任，任重必于借力，制旷终乎因人。故设官分职，所以轻其任也；并建五长，所以弘其制也。于是乎立其封（强）〔疆〕之典，财其亲浦宜，使万国相维，以成盘石之固；宗庶杂居，以定维城之业。又有以见绥世之长御，识人情之大方，知其为人不如厚己，利物不如图身；安上在于悦下，为己在乎利人。故《易》曰"悦以使民，民忘其劳"，孙卿曰"不利而利之，不如利而后利之之利也"。是以分天下以厚乐，而己得与之同忧；飨天下以丰利，而我得与之共害。利博则恩笃，乐远则忧深，故诸侯享食土之实，万国受世及之祚矣。夫然，则南面之君各务其治，九服之民知有定主，上之子爱于是乎生，下之体（佑）〔信〕于是乎结，世治足以敦风，道衰足以御暴。故强毅之国不能擅一时之势，雄俊之士无所寄霸王之志。然后国安由万邦之思治，主尊赖群后之图身，譬犹众目营方，则天网自昶；四体辞难，而心膂获V。三代所以直道，四王所以垂业也。 

夫盛衰隆敝，理所固有，教之废兴，系乎其人，愿法期于必凉，明道有时而暗。故世及之制敝于强御，厚下之典漏于末折，侵弱之衅遘自三季，陵夷之祸终于七雄。昔者成汤亲照夏后之鉴，公旦目涉商人之戒，文质相济，损益有物。故五等之礼，不革于时，封畛之制，有隆焉尔者，岂玩二王之祸而暗经世之算乎？固知百世非可悬御，善制不能无敝，而侵弱之辱愈于殄祀，土崩之困痛于陵夷也。是以经始权其多福，虑终取其少祸，非谓侯伯无可乱之符，郡县非致治之具也。故国忧赖其释位，主弱凭其翼戴。及承微积敝，王室遂卑，犹保名位，祚垂后嗣，皇统幽而不辍，神器否而必存者，岂非事势使之然欤！ 

降及亡秦，弃道任术，惩周之失，自矜其得。寻斧始于所庇，制国昧于弱下，国庆独飨其利，主忧莫与（其）〔共〕害。虽速亡趣乱，不必一道，颠沛之衅，实由孤立。是盖思五等之小怨，忘万国之大德，知陵夷之可患，暗土崩之为痛也。周之不竞，有自来矣。国乏令主，十有余世。然片言勤王，诸侯必应，一朝振矜，远国先叛，故强晋收其请隧之图，暴楚顿其观鼎之志，岂刘、项之能窥关，胜、广之敢号泽哉！借使秦人因循周制，虽则无道，有与共弊，覆灭之祸，岂在曩日！ 

汉矫秦枉，大启侯王，境土逾溢，不遵旧典，故贾生忧其危，晁错痛其乱。是以诸侯阻其国家之富，凭其士民之力，势足者反疾，土狭者逆迟，六臣犯其弱纲，七子冲其漏网，皇祖夷于黥徒，西京病于东帝。是盖过正之灾，而非建侯之累也。然吕氏之难，朝士外顾；宋昌策汉，必称诸侯。逮至中叶，忌其失节，割削宗子，有名无实，天下旷然，复袭亡秦之轨矣。是以五侯作威，不忌万邦；新都袭汉，易于拾遗也。光武中兴，纂隆皇统，而犹遵覆车之遗辙，养丧家之宿疾，仅及数世，奸轨充斥。卒有强臣专朝，则天下风靡，一夫纵横，则城池自夷，岂不危哉！ 

在周之衰，难兴王室，放命者七臣，干位者三子，嗣王委其九鼎，凶族据其天邑，征鼙震于阃宇，锋镝流乎绛阙，然祸止畿甸，害不覃及，天下晏然，以治待乱。是以宣王兴于共和，襄惠振于晋、郑。岂若二汉阶闼暂扰，而四海已沸，孽臣朝入，而九服夕乱哉！ 

远惟王莽篡逆之事，近览董卓擅权之际，亿兆悼心，愚智同痛。然周以之存，汉以之亡，夫何故哉？岂世乏曩时之臣，士无匡合之志欤？盖远（续）〔绩〕屈于时异，雄心挫于卑势尔。故烈士扼腕，终委寇仇之手；中人变节，以助虐国之桀。虽复时有鸠合同志以谋王室，然上非奥主，下皆市人，师旅无先定之班，君臣无相保之志，是以义兵云合，无救劫s之祸，民望未改，而已见大汉之灭矣。 

或以"诸侯世位，不必常全，昏主暴君，有时比迹，故五等所以多乱。今之牧守，皆以官方庸能，虽或失之，其得固多，故郡县易以为治"。夫德之休明，黜陟日用，长率连属，咸述其职，而淫昏之君无所容过，何则其不治哉！故先代有以之兴矣。苟或衰陵，百度自悖，鬻官之吏以货准才，则贪残之萌皆如群后也，安在其不乱哉！故后王有以之废矣。且要而言之，五等之君，为己思治；郡县之长，为利图物。何以征之？盖企及进取，仕子之常志；修己安民，良士之所希及。夫进取之情锐，而安民之誉迟，是故侵百姓以利己者，在位所不惮；损实事以养名者，官长所夙夜也。君无卒岁之图，臣挟一时之志。五等则不然。知国为己（士）〔土〕，众皆我民；民安，己受其利；国伤，家婴其病。故前人欲以垂后，后嗣思其堂构，为上无苟且之心，群下知胶固之义。使其并贤居治，则功有厚薄；两愚处乱，则过有深浅。然则探八代之制，几可以一理贯；秦、汉之典，殆可以一言蔽矣。 
     

晋平西将军孝侯周处碑

君讳处，字子隐，义兴阳羡人也。氏訇傩耍焕乎坟典，华宗往茂，郁其简书。启三十之洪基，源流定鼎；运八百之远祚，枝叶封桐。轩盖列于汉庭，蝉冕播于阳羡。《二南》之价，传不朽而纷敷；《大》之音，声无征而必显。山高海阔，其在斯焉。 

祖宾少折节，早亡。吴初，召谘议参军，举郡上计，转为州辟从事别驾，步兵校尉，光禄大夫，广平太守。父鲂，少好学，举孝廉，吴宁国长，奋威长史，怀安、钱塘县侯，丹阳西部属国都尉，立节校尉，拜裨将军、三郡都督、太中大夫，临川、豫章、鄱阳太守，晋故散骑常侍，新平、广汉二郡太守，封关内侯。簪绂扬名，台阁孔牛风化之美，奏课为能。亭亭孤美，灼灼横劭，徇高位于生前，思垂名于身后。遂以罕言不违，应期出辅。洋洋之风，俯冠来叶；巍巍之盛，仰继前贤。 

君乃早孤，不弘礼制，年未弱冠，膂力绝于天下，妙气挺于人间，骑猎无畴，时英式慕，纵情寡偶，俗弊不忻，乡曲诬其害名，改节播其声誉。遂来吴事余厥弟，g然受诲，向道朝闻，方励志而淫诗书，便好学而寻子史，文章绮合，藻思罗开。吴朝州县交辟太子洗马、东观左丞、中书右丞、五官郎中、左右国史。靖恭夙夜，恪居官次，迁大尚书仆射、东观令、太常卿、无难督。匡熙庶绩，朝廷谧宁，使持节大都督涂中京下诸军事，封章浦（廷侯）〔亭侯〕。国犹多士，君实得贤。汪洋廷阙之傍，昂藏寮采之上，射兽功犹见显，刺蛟名乃远扬。忠烈道自克修，义节情还永布，琳琅梓杞，壁栋梁。君着《默语》三十篇及《风土记》，并撰《吴书》。 

于是吴平入晋，王浑登建业宫酾酒，既酣，乃谓君曰："诸人亡国之余，得无戚乎？"君对曰："汉末分崩，三方鼎立，魏灭于前，吴亡于后，亡国之戚，岂惟一人！"浑乃大惭。仕晋稍迁，总统初入，拜谘议郎，除讨虏护军、新平太守，抚和戎狄，叛羌归附，雍士美之。转为广汉太守。郡多滞讼，有经三十年不决者，处以评其枉直，一朝决遣。以母年老罢归。 

寻除楚内史，未之官，征散骑常侍，处曰："古人辞大不辞小。"乃先之楚。而郡既经丧乱，新旧杂居，风俗未一，处敦以教义，又检尸无主及白骨在野，收而葬之，然以就征，远近称叹。及居近侍，多所规讽。迁御史中丞，正绳直笔，凡所纠劾，不避宠戚。梁王彤违法，处深文案之。及吴人齐万年反，朝臣恶其强直，皆曰："处，吴之名将子也。"忠烈果毅，庶僚振肃，英情天逸，远性霞骞。陕北留棠，遂有二天之咏；荆南度虎，犹标十部之书。 

寻转散骑常侍，轻车将军。回轮出于新年，士女挥泪；褰帷望于广汉，鸡犬靡喧。振兹威略，宣其惠和，晋京遥仰，部从迎钦。是时互贼作逆，有众七万，屯于梁山。朝廷推贤，以君才兼文武，诏授建威将军，以五千兵奉辞西讨。忠概尽节，不顾身命，乃赋诗曰："去去世事已，策马观西戎。藜藿甘梁黍，期之克令终。"言毕而战，自旦及暮，斩首万级。弦绝矢尽，番、系不救。左右劝退，处按剑怒曰："此是吾效节授命之日，何以退为！大臣以身徇国，不亦可乎！"韩信背水之军，未遑得喻；工输萦带之势，早拟连踪。莫不梯山架壑，襁负来归。戎士（杆）〔I〕其封疆，农人展其耕织。秋风才起，追战虏于雷霆；春水方生，挥锸同于云雨。立功立事，名将名臣者乎。 

元康九年，（回灰）〔旧疾〕增加，奄捐馆舍，春秋六十有二。天子以大臣之葬，师传之礼，亲临殡壤。建武元年冬十一月甲子，追赠平西将军，封清流亭侯，谥曰孝，礼也。赐钱百万，葬地一顷，京城地五十亩为第，又赐王家田五顷。诏曰："处母年老，加以逆旅远人，朕每悯念，给其医药酒米，赐以终年。"以太兴二年岁在己卯正月十日，葬于义兴旧原。南瞻荆岳，崇峻极之巍峨；北睇蚊川，浚清流之澄澈。 

娶同郡盛氏，有四子：靖、^、札、硕，并皆志性纯孝，过礼丧亲，坟前之树，染泪先枯，庭际之禽，闻悲乃下。遂作铭曰： 

周南着美，岐山表灵。叶繁汉室，枝茂晋庭。皎皎夫子，奇特播名。幼有异行，世存风烈。早驰问望，晚怀耿节。颇尚豪雄，升名禁阙。舍爵策勋，允归明哲。辉赫大晋，封豕多故。式扬庙略，克清天步。海滨既折，江淮并溯。汉水作藩，条章斯布。俗歌揆日，人谣何暮。忠贞作相，追踪绛侯。将亭嘉茂，遽掩芳猷。潜光阳甸，返旆吴丘。〔从荣制墓，终非画游。春墟以绿，清淮自流。深沈素遥堂寂寞，黄泉悠悠。书方易折，家揭难留〕。旧关虽入，乡路冥浮。兹幽石，万代千秋。 
