李清照集


本集照王仲闻的《李清照集校注》1979年第1版录出


A、词


分正集、存疑、误题、补遗和佚词五部分，其中补遗为王步高、刘林的《李清照・辛弃疾全集》2002年版和刘瑜的《李清照全词》1999年版及唐圭璋的《全宋词》所出，佚词为正文不传的存目词。共收词88首，残句13则，佚词1。中有缺字以"○"相替。


一）正集（词43首，残句2则）


南歌子 

天上星河转，人间帘幕垂。凉生枕簟泪痕滋，起解罗衣，聊问夜何其？ 
翠贴莲蓬小，金销藕叶稀。旧时天气旧时衣，只有情怀、不似旧家时！ 


转调满庭芳

芳草池塘，绿阴庭院，晚晴寒透窗纱。玉钩金锁，管是客来~。寂寞尊前席上，惟○○、海角天涯。能留否？酴落尽，犹赖有○○。 
当年、曾胜赏，生香熏袖，活火分茶。○○龙骄马，流水轻车。不怕风狂雨骤，恰才称，煮酒残花。如今也，不成怀抱，得似旧时那？ 


渔家傲

天接云涛连晓雾，星河欲转千帆舞。彷佛梦魂归帝所，闻天语，殷勤问我归何处。 
我报路长嗟日暮，学诗谩有惊人句。九万里风鹏正举。风休住，蓬舟吹取三山去。 


如梦令

常记溪亭日暮，沈醉不知归路。兴尽晚回舟，误入藕花深处。争渡、争渡，惊起一滩鸥鹭。 


如梦令 

昨夜雨疏风骤。浓睡不消残酒。试问卷帘人，却道海棠依旧。知否、知否？应是绿肥红瘦。 


多丽

小楼寒，夜长帘幕低垂。恨潇潇、无情风雨，夜来揉损琼肌。也不似、贵妃醉脸，也不似、孙寿愁眉。韩令偷香，徐娘傅粉，莫将比拟未新奇。细看取，屈平陶令，风韵正相宜。微风起，清芬酝藉，不减酴。 
渐秋阑、雪清玉瘦，向人无限依依。似愁凝、汉皋解佩，似泪洒、纨扇题诗。朗月清风，浓烟暗雨，天教憔悴度芳姿。纵爱惜，不知从此，留得几多时。人情好，何须更忆，泽畔东篱。 


菩萨蛮

风柔日薄春犹早，夹衫乍著心情好。睡起觉微寒，梅花鬓上残。 
故乡何处是？忘了除非醉。沈水卧时烧，香消酒未消。 


菩萨蛮

归鸿声断残云碧。背窗雪落炉烟直。烛底凤钗明，钗头人胜轻。
角声催晓漏。曙色回牛斗。春意看花难，西风留旧寒。 


浣溪沙

莫许杯深琥珀浓，未成沈醉意先融，疏钟已应晚来风。 
瑞脑香消魂梦断，辟寒金小髻鬟松，醒时空对烛花红。 


浣溪沙

小院闲窗春色深，重帘未卷影沈沈，倚楼无语理瑶琴。 
远岫出云催薄暮，细风吹雨弄轻阴。梨花欲谢恐难禁。 


浣溪沙

淡荡春光寒食天，玉炉沈水袅残烟，梦回山枕隐花钿。 
海燕未来人斗草，江梅已过柳生绵，黄昏疏雨湿秋千。 


凤凰台上忆吹箫 

香冷金猊，被翻红浪，起来慵自梳头。任宝奁尘满，日上帘钩。生怕离怀别苦，多少事、欲说还休。新来瘦，非干病久，不是悲秋。 
休休！这回去也，千万遍阳关，也则难留。念武陵人远，烟锁秦楼。惟有楼前流水，应念我、终日凝眸。凝眸处，从今又添，一段新愁。 


一剪梅 

红藕香残玉簟秋，轻解罗裳，独上兰舟。云中谁寄锦书来，雁字回时，月满西楼。
花自飘零水自流，一种相思，两处闲愁。此情无计可消除，才下眉头，却上心头。 


蝶恋花・晚止昌乐馆寄姊妹

泪湿罗衣脂粉满，四叠阳关，唱到千千遍。人道山长山又断，萧萧微雨闻孤馆。 
惜别伤离方寸乱，忘了临行，酒盏深和浅。好把音书凭过雁，东莱不似蓬莱远。 


蝶恋花

暖雨晴风初破冻，柳眼梅腮，已觉春心动。酒意诗情谁与共？泪融残粉花钿重。 
乍试夹衫金缕缝，山枕斜欹，枕损钗头凤。独抱浓愁无好梦，夜阑犹翦灯花弄。 


鹧鸪天

寒日萧萧上锁窗，梧桐应恨夜来霜。酒阑更喜团茶苦，梦断偏宜瑞脑香。 
秋已尽，日犹长，仲宣怀远更凄凉。不如随分尊前醉，莫负东篱菊蕊黄。 


小重山 

春到长门春草青，江梅些子破，未开匀。碧玉笼碾玉成尘，留晓梦，惊破一瓯春。 
花影压重门，疏帘铺淡月，好黄昏。二年三度负东君，归来也，著意过今春。 


怨王孙 

湖上风来波浩渺，秋已暮、红稀香少。水光山色与人亲，说不尽、无穷好。 
莲子已成荷叶老，清露洗、O花汀草。眠沙鸥鹭不回头，似也恨、人归早。 


临江仙

欧阳公做蝶恋花，有"深深深几许"之语，予酷爱之。用其语做作"庭院深深"数阕。其声即旧临江仙也。

庭院深深深几许？云窗雾阁常扃。柳梢梅萼渐分明。春归秣陵树，人客建安城。 
感月吟风多少事，如今老去无成。谁怜憔悴更凋零。试灯无意思，踏雪没心情。


醉花阴

薄雾浓云愁永昼，瑞脑销金兽。佳节又重阳，玉枕纱橱，半夜凉初透。
东篱把酒黄昏后，有暗香盈袖。莫道不销魂，帘卷西风，人比黄花瘦。 


好事近 

风定落花深，帘外拥红堆雪。长记海棠开后，正伤春时节。 
酒阑歌罢玉尊空，青红暗明灭。魂梦不堪幽怨，更一声啼_。 


诉衷情 

夜来沈醉卸妆迟，梅萼插残枝。酒醒熏破春睡，梦远不成归。
人悄悄，月依依，翠帘垂。更挡腥铮更捻余香，更得些时。 


行香子 

草际鸣蛩、惊落梧桐，正人间天上愁浓。云阶月地，关锁千重，纵浮槎来，浮槎去，不相逢。 
星桥鹊驾，经年才见，想离情别恨难穷。牵牛织女，莫是离中。甚霎儿晴，霎儿雨，霎儿风。


孤雁儿
世人作梅词，下笔便俗。予试作一篇，乃知前言不妄耳。 

藤床纸帐朝眠起，说不尽无佳思。沈香断续玉炉寒，伴我情怀如水。笛声三弄，梅心惊破，多少春情意。 
小风疏雨萧萧地，又催下千行泪。吹箫人去玉楼空，肠断与谁同倚。一枝折得，人间天上，没个人堪寄。 


满庭芳

小阁藏春，闲窗锁昼，画堂无限深幽。篆香烧尽，日影下帘钩。手种江梅更好，又何必、临水登楼。无人到，寂寥浑似，何逊在扬州。 
从来，知韵胜，难堪雨藉，不耐风揉。更谁家横笛，吹动浓愁。莫恨香消雪减，须信道、扫迹情留。难言处，良宵淡月，疏影尚风流。 


玉楼春

红酥肯放琼苞碎，探著南枝开遍未。不知酝藉几多香，但见包藏无限意。 
道人憔悴春窗底，闷损阑干愁不倚。要来小酌便来休，未必明朝风不起。 


渔家傲

雪里已知春信至，寒梅点缀琼枝腻。香脸半开娇旖旎。当庭际。玉人浴出新妆洗。 
造化可能偏有意，故教明月玲珑地。共赏金尊沈绿蚁。莫辞醉。此花不与群花比。 


清平乐

年年雪里，常插梅花醉。稻∶坊ㄎ藓靡猓赢得满衣清泪。 
今年海角天涯，萧萧两鬓生华。看取晚来风势，故应难看梅花。


鹧鸪天

暗淡轻黄体性柔，情疏迹远只香留。何须浅碧轻红色，自是花中第一流。 
梅定妒，菊应羞，画栏开处冠中秋。骚人可煞无情思，何事当年不见收。 


添字丑奴儿 

窗前谁种芭蕉树，阴满中庭。阴满中庭，叶叶心心，舒展有馀清。 
伤心枕上三更雨，点滴霖霪。点滴霖霪，愁损北人，不惯起来听。 


忆秦娥

临高阁。乱山平野烟光薄。烟光薄。栖鸦归後，暮天闻角。 
断香残酒情怀恶。西风催衬梧桐落。梧桐落。又还秋色，又还寂寞。 


念奴娇 

萧条庭院，又斜风细雨、重门须闭。宠柳娇花寒食近，种种恼人天气。险韵诗成，扶头酒醒，别是闲滋味。征鸿过尽、万千心事难寄。 
楼上几日春寒，帘垂四面，玉阑干慵倚。被冷香消新梦觉，不许愁人不起。清露晨流，新桐初引，多少游春意。日高烟敛，更看今日晴未。 


永遇乐・元宵 

落日熔金，暮云合璧，人在何处。染柳烟浓，吹梅笛怨，春意知几许。元宵佳节，融和天气，次第岂无风雨。来相召，香车宝马，谢他酒朋诗侣。 
中州盛日，闺门多暇，记得偏重三五。铺翠冠儿、捻金雪柳、簇带争济楚。如今憔悴，风鬟霜鬓，怕见夜间出去。不如向，帘儿底下，听人笑语。 


长寿乐・南昌生日

微寒应候，望日边、六叶阶q初秀。爱景欲挂扶桑，漏残银箭，杓回摇斗。庆高闳此际，掌上一颗明珠剖。有令容淑质，归逢佳偶。到如今，昼锦满堂贵胄。 
荣耀，文步紫禁，一一金章绿绶。更值棠棣连阴，虎符熊轼，夹河分守。况青云咫尺，朝暮重入承明后。看彩衣争献，兰羞玉酎。祝千龄，借指松椿比寿。 


蝶恋花・上巳召亲族

永夜厌厌欢意少。空梦长安，认取长安道。为报今年春色好，花光月影宜相照。
随意杯盘虽草草。酒美梅酸，恰称人怀抱。醉莫插花花莫笑，可怜春似人将老。


武陵春 

风住尘香花已尽，日晚倦梳头。物是人非事事休，欲语泪先流。 
闻说双溪春尚好，也拟泛轻舟。只恐双溪舴艋舟，载不动、许多愁。 


声声慢 

寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急。雁过也，正伤心，却是旧时相识。 
满地黄花堆积，憔悴损，如今有谁堪摘。守著窗儿，独自怎生得黑。梧桐更兼细雨，到黄昏、点点滴滴。这次第，怎一个、愁字了得？ 


点绛唇 

寂寞深闺，柔肠一寸愁千缕。惜春春去，几点催花雨。 
倚遍阑干，只是无情绪。人何处，连天芳草，望断归来路。 


减字木兰花 

卖花担上，买得一枝春欲放。泪染轻匀，犹带彤霞晓露痕。
怕郎猜道，奴面不如花面好。云鬓斜簪，徒要教郎比并看。 


摊破浣溪沙

揉破黄金万点轻，剪成碧玉叶层层。风度精神如彦辅，大鲜明。
梅蕊重重何俗甚，丁香千结苦生。熏透愁人千里梦，却无情。


摊破浣溪沙

病起萧萧两鬓华，卧看残月上窗纱。豆蔻连梢煎熟水，莫分茶。
枕上诗书闲处好，门前风景雨来佳。终日向人多酝藉，木犀花。


瑞鹧鸪・双银杏

风韵雍容未甚都，尊前甘橘可为奴。谁怜流落江湖上，玉骨冰肌未肯枯。
谁教并蒂连枝摘，醉后明皇倚太真。居士擘开真有意，要吟风味两家新。


庆清朝慢

禁幄低张，彤栏巧护，就中独占残春。容华淡伫，绰约俱见天真。待得群花过后，一番风露晓妆新。妖娆艳态，妒风笑月，长东君。
东城边、南陌上，正日烘池馆，竞走香轮。绮筵散日，谁人可继芳尘。更好明光宫殿。几枝先近日边匀。金尊倒，拚了尽烛，不管黄昏。


失调名

条脱闲揎系五丝。


失调名・元旦词

瑞脑烟残，沈香火冷。


二）存疑（词14首，残句1则）

怨王孙

梦断、漏悄，愁浓、酒恼。宝枕生寒，翠屏向晓。门外谁扫残红？夜来风。
玉箫声断人何处？春又去忍把归期负。此情此恨此际，拟托行云，问东君。


怨王孙 

帝里春晚，重门深院。草绿阶前，暮天雁断。楼上远信谁传？恨绵绵。
多情自是多沾惹，难拼舍，又是寒食也。秋千巷陌人静，皎月初斜，浸梨花。


生查子 

年年玉镜台，梅蕊宫妆困。今岁未还家，怕见江南信。
酒从别后疏，泪向愁中尽。遥想楚云深，人远天涯近。


丑奴儿 

晚来一阵风兼雨，洗尽炎光。理罢笙簧，却对菱花淡淡妆。
绛绡缕薄冰肌莹，雪腻酥香。笑语檀郎，今夜纱橱枕簟凉。


点绛唇 

蹴罢秋千，起来慵整纤纤手。露浓花瘦，薄汗轻衣透。
见客入来，袜i金钗溜。和羞走，倚门回首，却把青梅嗅。


浪淘沙

帘外五更风，吹梦无踪。画楼重上与谁同？记得玉钗斜拨火，宝篆成空。
回首紫金峰，雨润烟浓。一江春浪醉醒中。留得罗襟前日泪，弹与征鸿。


临江仙
梅

庭院深深深几许？云窗雾阁春迟。为谁憔悴损芳姿。夜来清梦好，应是发南枝。
玉瘦檀轻无限恨，南楼羌管休吹。浓香吹尽又谁知。暖风迟日也，别到杏花肥。


人娇
后亭梅开有感

玉瘦香浓，檀深雪散。今年恨、探梅又晚。江楼楚馆，云闲水远。清昼永，凭栏翠帘低卷。
坐上客来，尊前酒满。歌声共、水流云断。南枝可插，更须频剪。莫直待西楼、数声羌管。


青玉案

征鞍不见邯郸路，莫便匆匆归去。秋风萧条何以度？明窗小酌、暗灯清话，最好留连处。
相逢各自伤迟暮。犹把新词诵奇句。盐絮家风人所许。如今憔悴、但余双泪，一似黄梅雨。


浣溪沙

髻子伤春慵更梳，晚风庭院落梅初，淡云来往月疏疏。
玉鸭薰炉闲瑞脑，朱樱斗帐掩流苏。遗犀还解辟寒无。


浣溪沙

绣面芙蓉一笑开，斜飞宝鸭衬香腮。眼波才动被人猜。
一面风情深有韵，半笺娇恨寄幽怀。月移花影约重来。


浪淘沙 

素约小腰身，不奈伤春。疏梅影下晚妆新。袅袅娉娉何样似？一缕轻云。
歌巧动朱唇，字字娇嗔。桃花深径一通津。怅望瑶台清夜月，还送归轮。 


鹧鸪天

枝上流莺和泪闻，新啼痕间旧啼痕。一春鱼鸟无消息，千里关山劳梦魂。
无一语，对芳樽，安排肠断到黄昏。甫能炙得灯儿了，雨打梨花深闭门。


青玉案

一年春事都来几？早过了三之二。绿暗红嫣浑可事。绿杨庭院，暖风帘幕，有个人憔悴。
买花载酒长安市，又争似家山见桃李。不枉东风吹客泪。相思难表，梦魂无据，惟有归来是。


失调名

教我甚情怀。


三）误题（词29首，残句2则）


玉烛新

溪源新腊后。见几朵江梅，剪裁初就。晕酥砌玉，芳英嫩，故把春心轻漏。前村昨夜，想弄月、黄昏时候。孤岸悄，疏影横斜，浓香暗沾襟袖。 
尊前赋与多才，问岭外风光，故人知否？寿阳谩斗。终不似，照水一枝清瘦。风娇雨秀。好插繁华盈首。须信羌笛无情，看看又奏。 


品令

零落残红，似胭脂颜色。一年春事，柳飞轻絮，笋添新竹。寂寞，幽对小园嫩绿。
登临未足。怅游子、归期促。他年清梦，千里犹到，城阴溪曲。应有凌波，时为故人凝目。


春光好

看看腊尽春回。消息到、江南早梅。昨夜前村深雪里，一朵先开。
盈盈玉蕊如裁。更风清、清香暗来。空使行人肠欲断，驻马徘徊。


河传
梅影

香雹素质。天赋与、倾城标格。应是晓来，暗传东君消息。把孤芳，回暖律。
寿阳粉面增妆饰。说与高楼，休更吹羌笛。花下醉赏，留取时倚阑干，斗清香，添酒力。


七娘子

清香浮动到黄昏，向水边疏影梅开粉。溪边伴，轻蕊有如浅杏。一枝儿、喜得东君信。
风吹只怕霜侵损。更欲折来，插在多情鬓。寿阳妆面、雪肌玉莹。岭头别后微添粉。


忆少年

疏疏整整，斜斜淡淡，盈盈脉脉。徒怜暗香句，笑梨花颜色。
羁马萧萧行又急。空回首、水寒沙白。天涯倦牢落，忍一声羌笛。 


玉楼春
腊梅

腊梅先报东风信。清似龙涎香得润。黄轻不肯整齐开，比著江梅仍更韵。
纤枝瘦绿天生嫩。可惜轻寒摧韵横。刘郎只解误桃花，惆怅今年春又尽。


柳梢春
春晚

子规啼血。可怜又是，春归时节。满院东风，海棠铺绣，梨花飞雪。　
丁香露泣残枝，V未比、愁肠寸结。自是休文，多情多感，不干风月。


点绛唇
春晚

红杏飘香，柳含烟翠拖轻缕。水边朱户。门掩黄昏雨。 
烛影摇红，一枕伤春绪。归不去。凤楼何处。芳草迷归路。 


青玉案
春晚

凌波不过横塘路，但目送、芳尘去。锦瑟年华谁与度。月楼花院，倚е旎АＮ┯写褐处。
碧云冉冉蘅皋暮。彩笔空题断肠句。试问闲愁知几许。一川烟草，满城风絮，梅子黄时雨。　

如梦令
闺怨

谁伴明窗独坐？和我影儿两个。灯尽欲眠时，影也把人抛。无那。无那。好个j惶的我。


菩萨蛮
闺情

绿云鬓上飞金雀。愁眉翠敛春烟薄。香阁掩芙蓉。画屏山几重。 
窗寒天欲曙。犹结同心苣。啼粉污罗衣。问郎归几时？


生查子
元夕有怀

去年元夜时，花市灯如昼。月在柳梢头，人约黄昏后。 
今年元夜时，月与灯依旧。不见去年人，泪满春衫袖。


浣溪沙
春暮

楼上晴天碧四垂，楼前芳草接天涯。劝君莫上最高梯。
新笋看成堂下竹，落花都上燕巢泥。忍听林表杜鹃啼. 


孤鸾
早梅

天然标格，是小堆红，芳姿凝白。淡伫新妆，浅点寿阳宫额。东君想留厚意，倩年年、与传消息。昨夜前村雪里，有一枝先拆。
念故人何处水云隔。纵驿使相逢，难寄春色。试问丹青手，是怎生描得。晓来一番雨过，更那堪、数声羌笛。归去和羹未晚，劝行人休摘。


品令

急雨惊秋晓。今岁较、秋风早。一觞一咏，更须莫负，晚风残照。可惜莲花已谢，莲房尚小。
汀O岸草。怎称得、人情好。有些言语，也待醉折、荷花问道。道与荷花，人比去年总老。


捣练子

欺万木，怯寒时。倚阑初认月宫姬。拭新妆，披素衣。
孤标韵，暗香奇。冰容玉艳缀琼枝。借阳和，天付伊。


喜团圆

轻攒碎玉，玲珑竹外，脱去繁华。○东君，○先点破，○压群花。　
瘦影生香，黄昏月馆，清浅溪沙。仙标淡伫，偏宜幺凤，肯带栖鸦。


清平乐

寒溪过雪。梅蕊春前发。照影临姿香苒苒，临水一枝风月。
梦游仿佛仙乡。绿窗曾见幽芳。事往无人共说，愁闻玉笛声长。


二色宫桃

镂玉香苞酥点。正万木、园林萧索。惟有一枝雪里开，江南有信凭谁托。
前年记赏登高阁。叹年来、旧欢如昨。听取乐天一句云，花开处、且须行乐。


小桃红

后园春早。残腊蒙烟草。数树寒梅，欲绽香英。小妹无端、折尽钗头朵，满把金尊细细倾。
忆得往年同伴，沈吟无限情。恼乱东风、莫便吹零落，惜取芳菲眼下明。


行香子 

天与秋光，转转情伤。探金英、知近重阳。薄衣初试，绿蚁初尝。渐一番风、一番雨、一番凉。
黄昏院落，jj惶惶。酒醒时、往事愁肠。那堪永夜，明月空床。闻砧声捣、蛩声细、漏声长。


泛兰舟

霜月亭亭时节，野溪开冰灼。故人信付，江南归也仗谁托。寒影低横，轻香暗度，疏篱幽院何在，秦楼朱阁。称帘幕。
携酒共看，依依承醉更堪作。雅淡一种天然，如雪缀烟薄。肠断相逢，手捻嫩枝追思？浑似那人，浅妆梳掠。


远朝归

金谷先春，见乍开江梅，晶明玉腻。珠帘院落，人静雨疏烟细。横斜带月，又别是、一般风味。金尊里。任遗英乱点，残粉低坠。　　
惆怅杜陇当年，念水远天长，故人难寄。山城倦眼，无绪更看桃李。当时醉魄，算依旧、徘徊花底，斜阳外。谩回首、画楼十二。


远朝归

新律才交，早旧梢南枝，朱污粉腻。烟笼淡妆，恰值雨膏初细。而今看了，记他日、酸甜滋味。多应是。伴玉簪凤钗，低バ弊埂
迤逦，对酒当歌，眷恋得芳心，竟日何际。春光付与，尤是见欺桃李。叮咛寄语，且莫负、尊前花底。拼沈醉。尽铜壶、漏传三二。 


十月梅

千林凋尽，一阳未报，已绽南枝。独对霜天，冒寒先占花期。清香映月浮动，临浅水、疏影斜欹。孤标不似，绿李夭桃，取次成蹊。　　
纵寿阳、妆脸偏宜。应未笑、天然雅态冰肌。寄语高楼，凭阑羌管休吹。东君自是为主，调鼎鼐、终付他时。从今点缀，百草千花，须待春归。


真珠髻
红梅

重重山外，苒苒流光，又是残冬时节。小园幽径，池边楼畔，翠木嫩条春别。纤蕊轻苞，粉萼污、猩猩鲜血。乍几日，好景和风，次第一齐催发。　　
天然香艳殊绝，此双成，皎皎倍增芳洁。去年因遇东归使，指远恨、意曾攀折。岂谓浮云，终不放、满枝明月。但叹息、时饮金钟，更绕丛丛繁雪。


击梧桐

雪叶红凋，烟林翠减，独有寒梅难并。瑞雪香肥，碎玉奇姿，迥得佳人风韵。清标暗折芳心，又是轻泄，江南春信。最好山前水畔，幽闲自有，横斜疏影。
尽日凭阑，寻思无语，可惜飘琼飞粉。但怅望、王孙未赏，空使清香成。怎得移根帝苑，开时不许众芳近。免教问、深岩暗谷，结成千万恨。


沁园春

山驿萧疏，水亭清楚，仙姿太幽。望一枝颖脱，寒流林外，为传春信，风定香浮。断送光阴，还同昨夜，叶落从知天下秋。凭阑处，对冰肌玉骨，姑射来游。
无端品笛悠悠。似怨感长门人泪流。奈微酸已寄，青青○杪，助当年太液，调鼎和馐。樵岭渔桥，依稀精彩，又何藉纷纷俗士求。孤标在，想繁红闹紫，应与包羞。


失调名

凝眸。两点春山满镜愁。


失调名

几日不来楼上望，粉红香白已争妍。


四）补遗（词2首，残句8则）


新荷叶

薄露初零，长宵共、永昼分停。绕水楼台，高耸万丈蓬瀛。芝兰为寿，相辉映、簪笏盈庭。花柔玉净，捧觞别有娉婷。
鹤瘦松青，精神与、秋月争明。德行文章，素驰日下声名。东山高蹈，虽卿相、不足为荣。安石须起，要苏天下苍行。


木兰花令

沉水香消人悄悄。楼上朝来寒料峭。春生南浦水微波，雪满东山风未扫。
金樽莫诉连壶倒。卷起重帘留晚照。为君欲去更凭栏，人意不如山色好。


失调名（集残句）

几日不来楼上望，粉红香白几争妍。几多深恨断人肠。水晶山枕象牙床。行人舞袖拂梨花。犹将歌扇向人遮。闲愁也似月明多。罗衣消尽凭时香。直送凄凉到画屏。彩云易散月长亏。凝眸，两点春山满镜愁。


五）佚词（词目1）


鹊桥仙 金鱼池莲


B、诗


收诗18首，残句15则。


浯溪中兴颂诗和张文潜

五十年功如电扫，华清宫柳咸阳草。五坊供奉斗鸡儿，酒肉堆中不知老。胡兵忽自天上来，逆胡亦是奸雄才。勤政楼前走胡马，珠翠踏尽香尘埃。何为出战辄披靡，传置荔枝多马死。尧功舜德本如天，安用区区纪文字。著碑铭德真陋哉，令神鬼磨山崖。子仪光弼不自猜，天心悔祸人心开。夏商有鉴当深戒，简策汗青今具在。君不见当时张说最多机，虽生已被姚崇卖。


又

君不见惊人废兴传天宝，中兴碑上今生草。不知负国有奸雄，但说成功尊国老。谁令妃子天上来，虢、秦、韩国皆天才。花桑羯鼓玉方响，春风不敢生尘埃。姓名谁复知安、史，健儿猛将安眠死。去天尺五抱瓮峰，峰头凿出开元字。时移势去真可哀，奸人心丑深如崖。西蜀万里尚能返，南内一闭何时开。可怜孝德如天大，反使将军称好在。呜呼，奴辈乃不能道辅国用事张后尊，乃能念春荠长安作斤卖。


上枢密韩肖胄诗

绍兴癸丑五月，枢密韩公、工部尚书胡公使虏，通两宫也。有易安室者，父祖皆出韩公门下，今家世沦替，子姓寒微，不敢望公之车尘。又贫病，但神明未衰落。见此大号令，不能忘言，作古、律诗各一章，以寄区区之意，以待采诗者云。

三年夏六月，天子视朝久。凝旒望南云，垂衣思北狩。如闻帝若曰，岳牧与群后。贤宁无半千，运已遇阳九。勿勒燕然铭，勿种金城柳。岂无纯孝臣，识此霜露悲。何必羹舍肉，便可车载脂。土地非所惜，玉帛如尘泥。谁当可将命，币厚辞益卑。四岳佥曰俞，臣下帝所知。中朝第一人，春官有昌黎。身为百夫特，行足万人师。嘉v与建中，为政有皋夔。匈奴畏王商，吐蕃尊子仪。夷狄已破胆，将命公所宜。公拜手稽首，受命白玉犀。曰臣敢辞难，此亦何等时。家人安足谋，妻子不必辞。愿奉天地灵，愿奉宗庙威。径持紫泥诏，直入黄龙城。单于定稽颡，侍子当来迎。仁君方恃信，狂生休请缨。或取犬马血，与结天日盟。胡公清德人所难，谋同德协必志安。脱衣已被汉恩暖，离歌不道易水寒。皇天久阴后土湿，雨势未回风势急。车声辚辚马萧萧，壮士懦夫俱感泣。闾阎嫠妇亦何知，沥血投书干记室。夷虏从来性虎狼，不虞预备庸何伤。衷甲昔时闻楚幕，乘城前日记平凉。葵丘践土非荒城，勿轻谈士弃儒生。露布词成马犹倚，崤函关出鸡未鸣。巧匠何曾弃樗栎，刍荛之言或有益。不乞隋珠与和壁，只乞乡关新信息。灵光虽在应萧萧，草中翁仲今何若。遗氓岂尚种桑麻，残虏如闻保城郭。嫠家父祖生齐鲁，位下名高人比数。当时稷下纵谈时，犹记人挥汗成雨。子孙南渡今几年，漂流逐与流人伍。欲将血泪寄山河，去洒青州一g土。


又

想见皇华过二京，壶浆夹道万人迎。连昌宫里桃应在，华萼楼前鹊定惊。但说帝心怜赤子，须知天意念苍生。圣君大信明如日，长乱何须在屡盟。


题八咏楼

千古风流八咏楼，江山留与后人愁。水通南国三千里，气压江城十四州。


皇帝阁端午帖子

日月尧天大，璇玑舜历长。侧闻行殿帐，多集上书囊。


皇后阁端午帖子

意帖初宜夏，金驹已过蚕。至尊千万寿，行见百斯男。


夫人阁端午帖子

三宫催解粽，妆罢未天明。便面天题字，歌头御赐名。


偶成

十五年前花月底，相从曾赋赏花诗。今看花月浑相似，安得情怀似昔时。


皇帝阁春帖子

莫进黄金簟，新除玉局床。春风送庭燎，不复用沈香。


贵妃阁春帖子

金环半后礼，钩弋比昭阳。春生百子帐，喜入万年觞。


乌江

生当作人杰，死亦为鬼雄。至今思项羽，不肯过江东。


分得知字

学语三十年，缄口不求知。谁遣好奇士，相逢说项斯。


晓梦

晓梦随疏钟，飘然蹑云霞。因缘安期生，邂逅萼绿华。秋风正无赖，吹尽玉井花。共看藕如船，同食枣如瓜。翩翩坐上客，意妙语亦佳。嘲辞斗诡辩，活火分新茶。虽非助帝功，其乐莫可涯。人生能如此，何必归故家。起来敛衣坐，掩耳厌喧哗。心知不可见，念念犹咨嗟。


春残

春残何事苦思乡，病里梳头恨最长。梁燕语多终日在，蔷薇风细一帘香。


感怀

宣和辛丑八月十日到莱，独坐一室，平生所见，皆不在目前。几上有礼韵，因信手开之，约以所开为韵作诗。偶得"子"字，因以为韵，作感怀诗云。

寒窗败几无书史，公路可怜合至此。青州从事孔方君，终日纷纷喜生事。作诗谢绝聊闭门，燕寝凝香有佳思。静中我乃得至交，乌有先生子虚子。


钓台

巨舰只缘因利往，扁舟亦是为名来。往来有愧先生德，特地通宵过钓台。


失题

诗情如夜鹊，三绕未能安。


失题

少陵也自可怜人，更待来年试春早。


上赵挺之

何况人间父子情。


上赵挺之

炙手可热心可寒。


失题

南渡衣冠少王导，北来消息欠刘琨。


失题

南来尚怯吴江冷，北狩应悲易水寒。


咏史

两汉本继绍，新室如赘疣。所以嵇中散，至死薄殷周。


失题

露花倒影柳三变，桂子飘香张九成。


失题

犹将歌扇向人遮。


失题

水晶山枕象牙床。


失题

彩云易散月长亏。


失题

几多深恨断人肠。


失题

罗衣消尽恁时香。


失题

闲愁也似月明多。


失题

直送凄凉到画屏。


失题

行人舞袖拂梨花。


C、文


打马赋

岁令云徂，卢或可呼。千金一掷，百万十都。樽徂具阵，已行揖让之礼；主宾即醉，不有博奕者乎！打马爰兴，蛊阉旆稀Ｊ鲛戎上流，乃闺房之雅戏。齐驱骥J，疑穆王万里之行；间列玄S，类杨氏五家之队。珊珊响，方惊玉蹬之敲；落落星罗，忽见连钱之碎。若乃吴江枫冷，胡山叶飞；玉门关闭，沙苑草肥。临波不渡，似惜障泥。或出入用奇，有类昆阳之战；或优游仗义，正如涿鹿之师。或闻望久高，脱复庾郎之失；或声名素昧，便同V叔之奇。亦有缓缓而归，昂昂而出。鸟道惊驰，蚁封安步。崎岖峻坂，未遇王良；R促盐车，难逢造父。且夫丘陵云远，白云在天，心存恋豆，志在著鞭。止蹄S叶，何异金钱。用五十六采之间，行九十一路之内。明以赏罚，其殿最。运指麾于方寸之中，决胜负于几微之外。且好胜者人之常情，小艺者士之末技。说梅止渴，稍苏奔竞之心；画饼充饥，少谢腾骧之志。将图实效，故临难而不；欲报厚恩，故知机而先退。或衔枚缓进，已u关塞之艰；或贾勇争先，莫悟阱堑之坠。皆由不知止足，自贻尤悔。况为之不已，实见于正经；用之以诚，义必合于天德。故绕床大叫五木皆卢；沥酒一呼，六子尽赤。平生不负，遂成剑阁之师；别墅未输，已破淮淝之贼。今日岂无元子，明时不乏安石。又何必陶长沙博局之投，正当师袁┑啦济敝掷也。曰：佛狸定见卯年死，贵贱纷纷尚流徙。满眼骅骝杂J。r危安得真致此。老矣谁能志千里，但愿相将过淮水。


打马图序

慧即通，通即无所不达；专即精，精即无所不妙。故疱丁之解牛，郢人之运斤，师旷之听，离娄之视，大至于尧、舜之仁，桀、纣之恶，小至于掷豆起蝇，巾角拂棋，皆臻至理者何？妙而已。后世之人，不惟学圣人之道，不到}处。虽嬉戏之事，亦得其依稀彷范遂止者多矣。夫博者无他，争先术耳，故专者能之。予性喜博，凡所谓博者皆耽之，昼夜每忘寝食。但平生随多寡未尝不进者何，精而巳。自南渡砹骼肭ㄍ剑尽散博具，故罕为之，然实未尝忘于胸中也。今年冬十月朔，闻淮上警报。江、浙之人，自东走西，自南走北，居山林者谋入城市，居城市者谋入山林，旁午络绎，莫卜所之。易安居士亦自临安流，涉严滩之险，抵金华，卜居陈氏第。乍释舟楫而见轩窗。意颇适然。更长烛明，奈此良夜乎。于是乎博奕之事讲矣。且长行、叶子、博塞、弹棋，世无传者。打揭、大小、猪窝、族鬼、胡画、数仓、赌快之类，皆鄙俚，不经见。藏洒、蛊选⑺蹙融，近渐废^。选仙、加减、插关火，质鲁任命，无所施人智巧。大小象棋、奕棋，又惟可容二人。独采选、打马，特为闺房雅戏。尝恨采选丛繁，劳于检阅，故能通者少，难遇偷小４蚵砑蛞，而苦无文采。按打马世有二种：一种一将十马者，谓之关西马；一种无将二十马者，谓之依经马。流行既久，各有图经凡例可考。行移赏罚，互有同异。又宣和间，人取两种马，参杂加减，大约交加徼，古意尽矣。所谓宣和马者是也。予独爱依经马，因取其赏罚互度，每事作数语，随事附见，使儿辈图之。不独施之博徒，实足贻诸好事。使千万世后，知命辞打马，始自易安居士也。时绍兴四年十一月二十四日，易安室序。


投翰林学士綦崇礼启

清照启：素习义方，粗明诗礼。近因疾病，欲至膏肓，牛蚁不分，灰钉已具。尝药虽存弱弟，G门唯有老兵。既尔苍皇，因成造次。信彼如簧之说，惑似锦之言。弟既可欺，持官文书来辄信；身几欲死，非玉镜架亦安知。oa难言，优柔莫决。呻吟未定，强似同归。视听才分，实难共处，忍以桑榆之晚节，配驵侩之下才。身既怀臭之可嫌，惟求脱去；彼素抱壁之将往，决欲杀之。遂肆侵凌，日加殴击，可念刘伶之肋，难胜石勒之拳。局天扣地，敢效谈娘之善诉；升堂入室，素非李赤之甘心。外援难求，自陈何害，岂期末事，乃得上闻。取自宸衷，付之廷尉。被桎梏而置对，同凶丑以陈词。岂惟贾生羞绛灌为伍，何啻老子与韩非同传。但祈脱死，其望偿金。友凶横者十旬，盖非天降；居囹圄者九日，岂是人为！抵雀捐金，利当安往；将头碎壁，失固可知。实自谬愚，分知狱市。此盖伏遇内翰承旨，|绅望族，冠盖清流，日下无双，人间第一。奉天克复，本缘陆贽之词；淮蔡底平，实以会昌之诏。哀怜无告，虽未解骖；感戴鸿恩，如真出已。故白首，得免丹书。清照敢不省过知惭，扪心识愧。责全责智，已难逃万世之讥；败德败名，何以见中朝之士。虽南山之竹，岂能穷多口之谈；惟智者之言，可以止无根之谤。高鹏尺`，本异升沈；火鼠冰蚕，难同嗜好。达人共悉，童子皆知。愿赐品题，与加湔洗。誓当布衣蔬食，温故知新。再见江山，依旧一瓶一钵；重归畎亩，更须三沐三薰。忝在葭莩。敢尘渎。


金石录后序

右金石录三十卷者何？赵侯德父所著书也。取上自三代，下迄五季，钟、鼎、[、鬲、盘、彝、尊、敦之款识，丰碑、大碣，显人、晦士之事迹，凡见于金石刻者二千卷，皆是正伪谬，去取褒贬，上足以合圣人之道，下足以订史氏之失者，皆载之，可谓多矣。 呜呼，自王播、元载之祸，书画与胡椒无异；长舆、元凯之病，钱癖与传癖何殊。名虽不同，其惑一也。余建中辛巳，始归赵氏。时先君作礼部员外郎，丞相时作吏部侍郎。侯年二十一，在太学作学生。赵、李族寒，素贫俭。每朔望谒告出，质衣，取半千钱，步入相国寺，市碑文果实。归，相对展玩咀嚼，自谓葛天氏之民也。后二年，出仕宦，便有饭蔬衣练，穷遐方绝域，尽天下古文奇字之志。日就月将，渐益堆积。丞相居政府，亲旧或在馆阁，多有亡诗、逸史，鲁壁、汲冢所未见之书，遂力传写，浸觉有味，不能自已。后或见古今名人书画，一代奇器，亦复脱衣市易。尝记崇宁间，有人持徐熙牡丹图，求钱二十万。当时虽贵家子弟，求二十万钱，岂易得耶。留信宿，计无所出而还之。夫妇相向惋怅者数日。后屏居乡里十年，仰取俯拾，衣食有余。连守两郡，竭其俸入，以事铅椠。每获一书，即同共勘校，整集签题。得书、画、彝、鼎，亦摩玩舒卷，指摘疵病，夜尽一烛为率。故能纸札精致，字画完整，冠诸收书家。余性偶强记，每饭罢，坐归来堂烹茶，指堆积书史，言某事在某书、某卷、第几页、第几行，以中否角胜负，为饮茶先后。中即举杯大笑，至茶倾覆怀中，反不得饮而起。甘心老是乡矣。故虽处忧患困穷，而志不屈。收书既成，归来堂起书库，大橱簿甲乙，置书册。如要讲读，即请钥上簿，关出卷帙。或少损污，必惩责揩完涂改，不复向时之坦夷也。是欲求适意，而反取l栗。余性不耐，始谋食去重肉，衣去重采，首无明珠、翠羽之饰，室无涂金、刺绣之具。遇书史百家，字不\缺，本不讹谬者，辄市之，储作副本。自来家传周易、左氏传，故两家者流，文字最备。于是几案罗列，枕席枕藉，意会心谋，目往神授，乐在声色狗马之上。至靖康丙午岁，侯守淄川，闻金寇犯京师，四顾茫然，盈箱溢箧，且恋恋，且怅怅，知其必不为己物矣。建炎丁未春三月，奔太夫人丧南来。既长物不能尽载，乃先去书之重大印本者，又去画之多幅者，又去古器之无款识者，后又去书之监本者，画之平常者，器之重大者。凡屡减去，尚载书十五车。至东海，连舻渡淮，又渡江，至建康。青州故第，尚锁书册什物，用屋十余间，期明年春再具舟载之。十二月，金人陷青州，凡所谓十余屋者，已皆为煨烬矣。建炎戊申秋九月，侯起复知建康府。已酉春三月罢，具舟上芜湖，入姑孰，将卜居赣水上。夏五月，至池阳。被旨知湖州，过阙上殿。遂驻家池阳，独赴召。六月十三日，始负担，舍舟坐岸上，葛衣岸巾，精神如虎，目光烂烂射人，望舟中告别。余意甚恶，呼曰："如传闻城中缓急，建炎戊申秋九月，侯起复，知建康府。已酉春三月罢，具舟上芜湖，入姑孰，将卜居赣水上。夏五月，至池阳。被旨知湖州，过阙上殿，遂驻家池阳，独赴召。六月十三日，始负担舍舟，坐岸上，葛衣岸中，精神如虎，目光烂烂射人，望舟中告别。余意甚恶，呼曰："如传闻城中缓急奈何。"戟手遥应曰："从众。必不得已，先弃辎重，次衣被，次书册卷轴，次古器，独所谓宗器者，可自负抱，与身俱存亡，勿忘之。"遂驰马去。途中奔驰，冒大暑，感疾。至行在，病店。七月末，书报卧病。余惊怛，念侯性素急，奈何。病店或热，必服寒药，疾可忧。遂解舟下，一日夜行三百里。比至，果大服柴胡、黄芩药，疟且痢，病危在膏盲。余悲泣，仓皇不忍问后事。八月十八日，遂不起。取笔作诗，绝笔而终，殊无分香卖履之意。葬毕，余无所之。朝廷已分遣六宫，又传江当禁渡。时犹有书二万卷，金石刻二千卷，器皿、茵褥，可待百客，他长物称是。余又大病，仅存喘息。事势日迫。念侯有妹婿，任兵部侍郎，从卫在洪州，遂遣二故吏，先部送行李往投之。冬十二月，金寇陷洪州，遂尽委弃。所谓连舻渡江之书，又散为云烟矣。独余少轻小卷轴书帖、写本李、杜、韩、柳集，世说、盐铁论，汉唐石刻副本数十轴，三代鼎鼐十数事，南唐写本书数箧，偶病中把玩，搬在卧内者，岿然独存。上江既不可往，又虏势叵测，有弟任敕局删定官，遂往依之。到台，守已遁。之剡出睦，又弃衣被走黄岩，雇舟入海，奔行朝，时驻跸章安，从御舟海道道之温，又之越。庚戌十二月，放散百官，遂之衢。绍兴辛亥春三月，复赴越，壬子，又赴杭。先侯疾亟时，有张飞卿学士，携玉壶过，视侯，便携去，其实珉也。不知何人传道，遂妄言有颁金之语。或传亦有密论列者。余大惶怖，不敢言，遂尽将家中所有铜器等物，欲走外廷投进。到越，已移幸四明。不敢留家中，并写本书寄剡。后官军收叛卒取去，闻尽入故李将军家。所谓岿然独存者，无虑十去五六矣。惟有书画砚墨，可五七簏，更不忍置他所。常在卧塌下，手自开阖。在会稽，卜居土民钟氏舍。忽一夕；穴壁负五簏去。余悲恸不已，重立赏收赎。后二日，邻人钟复皓出十八轴求赏，故知其盗不远矣。万计求之，其余遂不可出。今知尽为吴说运使贱价得之。所谓岿然独存者，十去其七八。所有一二残零不成部帙书册三数种，平平书帙，犹复爱惜如护头目，何愚也耶。今日忽阅此书，如见故人。因忆侯在东莱静治堂，装卷初就，芸签缥带，束十卷作一帙。每日晚更散，辄校勘二卷，跋题一卷。此二千卷，有题跋者五百二卷耳。今手泽如新，而墓木已拱，悲夫！昔萧绎江陵陷没，不惜国亡，而毁裂书画。杨广江都倾覆，不悲身死，而复取图书。岂人性之所著，死生不能忘之欤。或者天意以余菲薄，不足以享此尤物耶。抑亦死者有知，犹斤斤爱惜，不肯留在人间耶。何得之艰而失之易也。呜呼，余自少陆机作赋之二年，至过蘧瑗知非之两岁，三十四年之间，忧患得失，何其多也。然有有必有无，有聚必有散，乃理之常。人亡弓，人得之，又胡足道！所以区区记其终始者，亦欲为后世好古博雅者之戒云。绍兴二年、玄]岁，壮月朔甲寅，易安室题


词论

乐府声诗并著，最盛于唐。开元天宝间，有李八郎者，能歌擅天下。时新及第进士开宴曲江，榜中一名士先召李，使易服隐姓名，衣冠故敝，精神惨沮，与同之宴所，曰："表弟愿与坐末。"众皆不顾。既酒行，乐作，歌者进，时曹元谦、念奴为冠。歌罢，众皆咨嗟称赏。名士忽指李曰："请表弟歌。"众皆哂，或有怒者。及转喉发声，歌一曲，众皆泣下，罗拜曰："此李八郎也。"自后郑、卫之声日炽，流靡之变日烦，已有菩萨蛮、春光好、莎鸡子、更漏子、浣溪沙、梦江南、渔父等词，不可遍举。五代干戈，四海瓜分豆剖，斯文道熄。独江南李氏君臣尚文雅，故有"小楼吹彻玉笙寒"、"吹皱一池春水"之词。语虽奇甚，所谓亡国之音哀以思者也。逮至本朝，礼乐文武大备。又涵养百余年，始有柳屯田永者，变旧声作新声，出乐章集，大得声称于世。虽协音律，而词语尘下。又有张子野、宋子京兄弟、沈唐、元绛、晁次膺辈继出，虽时时有妙语，而破碎何足名家。至晏元献、欧阳永叔、苏子瞻，学际天人，作为小歌词，直如酌蠡水於大海，然皆句读不葺之诗尔。又往往不协音律者何耶？盖诗文分平侧，而歌词分五音，又分五声，又分六律，又分清浊轻重。且如近世所谓声声慢、雨中花、喜迁莺，既押平声韵，又押入声韵。玉楼春本押平声韵，又押上去声，又押入声。本押仄声韵，如押上声则协，如押入声，则不可歌矣。王介甫、曾子固文章似西汉，若作一小歌词，则人必绝倒，不可读也。乃知别是一家，知之者少。后晏叔原、贺方回、秦少游、黄鲁直出，始能知之。又晏苦无铺叙；贺苦少典重；秦即专主情致，而少故实，譬如贫家美女，虽极妍丽丰逸，而终乏富贵态；黄即尚故实，而多疵病，譬如良玉有瑕，价自减半矣。


祭赵湖州文

白日正中，叹庞翁之机捷。坚城自堕，怜杞妇之悲深。


汉巴官铁量铭跋尾注

此盆色类丹砂。鲁直石刻云："其一曰秦刀，巴官三百五十戊，永平七年第二十七酉。"余绍兴庚午岁亲见之。今在巫山县治。韩晖仲云。


贺人孪生启

无午未二r之分，有伯仲两楷之似。既系臂而系足，实难弟而难兄。玉刻双璋，锦挑对褓。
