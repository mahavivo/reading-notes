淮海居士长短句

秦观


望海潮

星分牛斗，疆连淮海，扬州万井提封。花发路香，莺啼人起，珠帘十里东风。豪俊气如虹。曳照春金紫，飞盖相从。巷入垂杨，画桥南北翠烟中。
追思故国繁雄。有迷楼挂斗，月观横空。纹锦制帆，明珠溅雨，宁论爵马鱼龙？往事逐孤鸿。但乱云流水，萦带离宫。最好挥毫万字，一饮拚千钟！


望海潮

秦峰苍翠，耶溪潇洒，千岩万壑争流。鸳瓦雉城，谯门画戟，蓬莱燕阁三休。天际识归舟。泛五湖烟月，西子同游。茂草台荒，苎萝村冷起闲愁。
何人览古凝眸？怅朱颜易失，翠被难留。梅市旧书，兰亭古墨，依稀风韵生秋。狂客鉴湖头。有百年台沼，终日夷犹。最好金龟换酒，相与醉沧洲。


望海潮

梅英疏淡，冰澌溶泄，东风暗换年华。金谷俊游，铜驼巷陌，新晴细履平沙。长记误随车。正絮翻蝶舞，芳思交加。柳下桃蹊，乱分春色到人家。
西园夜饮鸣笳。有华灯碍月，飞盖妨花。兰苑未空，行人渐老，重来是事堪嗟。烟暝酒旗斜。但倚楼极目，时见栖鸦。无奈归心，暗随流水到天涯。


望海潮

奴如飞絮，郎如流水，相沾便肯相随。微月户庭，残灯帘幕，匆匆共惜佳期。才话暂分携。早抱人娇咽，双泪红垂。画舸难停，翠帏轻别两依依。
别来怎表相思？有分香帕子，合数松儿。红粉脆痕，青笺嫩约，丁宁莫遣人知。成病也因谁？更自言秋杪，亲去无疑。但恐生时注著，合有分于飞。


沁园春

宿霭迷空，腻云笼日，昼景渐长。正兰皋泥润，谁家燕喜；蜜脾香少，触处蜂忙。尽日无人帘幕挂，更风递、游丝时过墙。微雨后，有桃愁杏怨，红泪淋浪。
风流寸心易感，但依依伫立，回尽柔肠。念小奁瑶鉴，重匀绛蜡；玉笼金斗，时熨沉香。柳下相将游冶处，便回首、青楼成异乡。相忆事，纵蛮笺万叠，难写微茫。


水龙吟
赠妓娄东玉

小楼连远横空，下窥绣毂雕鞍骤。珠帘半卷，单衣初试，清明时候。破暖轻风，弄晴微雨，欲无还有。卖花声过尽，斜阳院落，红成阵、飞鸳L。
玉佩丁东别后，怅佳期、参差难又。名缰利锁，天还知道，和天也瘦。花下重门，柳边深巷，不堪回首。念多情、但有当时皓月，向人依旧。


八六子

倚危亭，恨如芳草，萋萋i尽还生。念柳外青骢别后，水边红袂分时，怆然暗惊。
无端天与娉婷。夜月一帘幽梦，春风十里柔情。怎奈向、欢娱渐随流水，素弦声断，翠绡香减；那堪片片飞花弄晚，鞑杏炅晴。正销凝，黄鹂又啼数声。


风流子
初春

东风吹碧草，年华换、行客老沧洲。见梅吐旧英，柳摇新绿，恼人春色，还上枝头。寸心乱，北随云黯黯，东逐水悠悠。斜日半山，暝烟两岸。数声横笛，一叶扁舟。
青门同携手，前欢记、浑似梦里扬州。谁念断肠南陌，回首西楼。算天长地久，有时有尽。奈何绵绵，此恨难休。拟待倩人说与，生怕人愁。


梦扬州

晚云收。正柳塘、烟雨初休。燕子未归，恻恻轻寒如秋。小栏外、东风软，透绣帏、花蜜香稠。江南远，人何处？鹧鸪啼破春愁。
长记曾陪燕游。酬妙舞清歌，丽锦缠头。酒为花，十载因谁淹留？醉鞭拂面归来晚，望翠楼、帘卷金钩。佳会阻，离情正乱，频梦扬州。


雨中花

指点虚无征路，醉乘斑虬，远访西极。正天风吹落，满空寒白。玉女明星迎笑，何苦自淹尘域？正火轮飞上，雾卷烟开，洞观金碧。
重重观阁，横枕鳌峰，水面倒衔苍石。随处有奇香幽火，杳然难测。好是蟠桃熟后，阿环偷报消息。任青天碧海，一枝难遇，占取春色。


一丛花

年时，今夜见师师，双颊酒红滋。疏帘半卷微灯外，露华上、烟袅凉t。簪髻乱抛，偎人不起，弹泪唱新词。
佳期，谁料久参差？愁绪暗萦丝。想应妙舞清歌罢，又还对、秋色嗟咨。惟有画楼，当时明月，两处照相思。


鼓笛慢

乱花丛里曾携手，穷艳景，迷欢赏。到如今，谁把雕鞍锁定，阻游人来往？好梦随春远，从前事、不堪思想。念香闺正杳，佳欢未偶，难留恋，空惆怅！
永夜婵娟未满，叹玉楼、几时重上。那堪万里，却寻归路，指阳关孤唱。苦恨东流水，桃源路、欲回双桨。仗何人、细与丁宁问呵，我如今怎向？


促拍满路花

露颗添花色，月彩投窗隙。春思如中酒，恨无力。洞房咫尺，曾寄青鸾翼。云散无踪迹。罗帐薰残，梦回无处寻觅。
轻红腻白，步步熏兰泽。约腕金环重，宜装饰。未知安否？一向无消息。不似寻常忆。忆后教人，片时存济不得。


长相思

铁瓮城高，蒜山江阔，干云十二层楼。开尊待月，掩箔披风，依然灯火扬州。绮陌南头。记歌名宛转，乡号温柔。曲槛俯清流。想花阴、谁系兰舟？
念凄绝秦弦，感深荆赋，相望几许凝愁。勤勤裁尺素，奈双鱼、难渡瓜洲。晓鉴堪羞，潘鬓点、吴霜渐稠。幸于飞、鸳鸯未老，不应同是悲秋。


满庭芳

山抹微云，天连衰草，画角声断谯门。暂停征棹，聊共引离尊。多少蓬莱旧事，空回首、烟霭纷纷。斜阳外，寒鸦万点，流水绕孤村。
销魂。当此际，香囊暗解，罗带轻分。谩赢得、青楼薄幸名存。此去何时见也？襟袖上、空惹啼痕。伤情处，高城望断，灯火已黄昏。


满庭芳

红蓼花繁，黄芦叶乱，夜深玉露初零。霁天空阔，云淡楚江清。独棹孤篷小艇，悠悠过、烟渚沙汀。金钩细，丝纶慢卷，牵动一潭星。
时时，横短笛，清风皓月，相与忘形。任人笑生涯，泛梗飘萍。饮罢不妨醉卧，尘劳事、有耳谁听？江风静，日高未起，枕上酒微醒。


满庭芳

碧水惊秋，黄云凝暮，败叶零乱空阶。洞房人静，斜月照徘徊。又是重阳近也！几处处、砧杵声催。西窗下，风摇翠竹，疑是故人来。
伤怀，增怅望，新欢易失，往事难猜。问篱边黄菊，知为谁开？谩道愁须酒，酒未醒，愁已先回。凭栏久，金波渐转，白露点苍苔。


江城子

西城杨柳弄春柔。动离忧，泪难收。犹记多情，曾为系归舟。碧野朱桥当日事，人不见，水空流。
韶华不为少年留。恨悠悠，几时休？飞絮落花时候、一登楼。便做春江都是泪，流不尽，许多愁。


江城子

南来飞燕北归鸿。偶相逢，惨愁容。绿鬓朱颜，重见两衰翁。别后悠悠君莫问，无限事，不言中。
小槽春酒滴珠红。莫匆匆，满金钟。饮散落花流水、各西东。后会不知何处是？烟浪远，暮云重。


江城子

枣花金钏约柔荑。昔曾携，事难期。咫尺玉颜，和泪锁春闺。恰似小园桃与李，虽同处，不同枝。
玉笙初度颤鸾篦，落花飞，为谁吹？月冷风高，此恨只天知。任是行人远定处，重想见，是何时？


满园花

一向沉吟久，泪珠盈襟袖。我当初不合、苦删汀９咦莸萌硗纾见底心先有。行待痴心守。堪捻著脉子，倒把人来]u。
近日来、非常罗皂丑。倾听也须眉皱。怎掩得众人口？待收了孛罗，罢了从来斗。从今后，休道共我，梦见也、不能得勾。


迎春乐

菖蒲叶叶知多少，惟有个、蜂儿妙。雨晴红粉齐开了。露一点、娇黄小。
早是被、晓风力暴，更春共、斜阳俱老。怎得香香深处，作个蜂儿抱？


鹊桥仙

纤云弄巧，飞星传恨，银汉迢迢暗度。金风玉露一相逢，便胜却人间无数。
柔情似水，佳期如梦，忍顾鹊桥归路。两情若是久长时，又岂在朝朝暮暮？


菩萨蛮

虫声泣露惊秋枕，罗帏泪湿鸳鸯锦。独卧玉肌凉，残更与恨长。
阴风翻翠幔，雨涩灯花暗。毕竟不成眠，鸦啼金井寒。


减字木兰花

天涯旧恨，独自凄凉人不问。欲见回肠，断尽金炉小篆香。
黛蛾长敛，任是东风吹不展。困倚危楼，过尽飞鸿字字愁。


木兰花

秋容老尽芙蓉院，草上霜花匀似剪。西楼促坐酒杯深，风压绣帘香不卷。
玉纤慵整银筝雁，红袖时笼金鸭暖。岁华一任委西风，独有春红留醉脸。


画堂春

落红铺径水平池，弄晴小雨霏霏。杏园憔悴杜鹃啼，无奈春归。
柳外画楼独上，凭栏手捻花枝。放花无语对斜晖，此恨谁知？


千秋岁

水边沙外，城郭春寒退。花影乱，莺声碎。飘零疏酒盏，离别宽衣带。人不见，碧云暮合空相对。
忆昔西池会，t鹭同飞盖。携手处，今谁在？日边清梦断，镜里朱颜改。春去也，飞红万点愁如海。


踏莎行

雾失楼台，月迷津渡，桃源望断无寻处。可堪孤馆闭春寒，杜鹃声里斜阳暮。
驿寄梅花，鱼传尺素，砌成此恨无重数。郴江幸自绕郴山，为谁流下潇湘去？


蝶恋花

晓日窥轩双燕语，似与佳人，共惜春将暮。屈指艳阳都几许，可无时霎闲风雨。
流水落花无问处，只有飞云，冉冉来还去。持酒劝云云且住，凭君碍断春归路。


一落索

杨花终日空飞舞，奈久长难驻。海潮虽是暂时来，却有个、堪凭处。
紫府碧云为路，好相将归去。肯如薄幸五更风，不解与、花为主。


丑奴儿

夜来酒醒清无梦，愁倚栏杆。露滴轻寒，雨扶芙蓉泪不干。
佳人别后音尘悄，瘦尽难拚。明月无端，已过红楼十二间。


南乡子

妙手写徽真，水剪双眸点绛唇。疑是当年窥宋玉，东邻，只露墙头一半身。
往事已酸辛，谁记当年翠黛颦？尽道有些堪恨处，无情，任是无情也动人。


醉桃源

碧天如水月如眉，城头银漏迟。绿波风动画船移，娇羞初见时。
银烛暗，翠帘垂，芳心两自知。楚台魂断晓云飞，幽欢难再期。


河传

乱花飞絮，又望空斗合，离人愁苦。那更夜来，一霎薄情风雨，暗掩将，春色去。
篱枯壁尽因谁做？若说相思，佛也眉儿聚。莫怪为伊，底死萦肠惹肚。为没教，人恨处。


河传

恨眉醉眼，甚轻轻觑著，神魂迷乱。常记那回，小曲栏杆西畔，鬓云松，罗袜i。
丁香笑吐娇无限，语软声低，道我何曾惯。云雨未谐，早被东风吹散。闷损人，天不管。


浣溪沙

漠漠轻寒上小楼，晓阴无赖似穷秋。淡烟流水画屏幽。
自在飞花轻似梦，无边丝雨细如愁。宝帘闲挂小银钩。


浣溪沙

香靥凝羞一笑开，柳腰如醉暖相挨。日长春困下楼台。
照水有情聊整鬓，倚栏无绪更兜鞋。眼边牵系懒归来。


浣溪沙

霜缟同心翠黛连，红绡四角缀金钱。恼人香k是龙涎。
枕上忽收疑是梦，灯前重看不成眠。又还一段恶因缘。


浣溪沙

脚上鞋儿四寸罗，唇边朱粉一樱多。见人无语但回波。
料得有心怜宋玉，只应无奈楚襄何。今生有分共伊么？


浣溪沙

锦帐重重卷暮霞，屏风曲曲斗红牙。恨人何事苦离家。
枕上梦魂飞不去，觉来红日又西斜。满庭芳草衬残花。


如梦令

门外鸦啼杨柳，春色著人如酒。睡起熨沉香，玉腕不胜金斗。消瘦，消瘦，还是褪花时候。

如梦令

遥夜沉沉如水，风紧驿亭深闭。梦破鼠窥灯，霜送晓寒侵被。无寐，无寐，门外马嘶人起。


如梦令

幽梦匆匆破后，妆粉乱痕沾袖。遥想酒醒来，无奈玉销花瘦。回首，回首，绕岸夕阳疏柳。


如梦令

楼外残阳红满，春入柳条将半。桃李不禁风，回首落英无限。肠断，肠断，人共楚天俱远。


如梦令

池上春归何处？满目落花飞絮。孤馆悄无人，梦断月堤归路。无绪，无绪，帘外五更风雨。


阮郎归

褪花新绿渐团枝，扑人风絮飞。秋千未拆水平堤，落红成地衣。
游蝶困，乱莺啼，怨春春怎知？日长早被酒禁持，那堪更别离！


阮郎归

宫腰袅袅翠鬟松，夜堂深处逢。无端银烛殒秋风，灵犀得暗通。
身有恨，恨无穷，星河沉晓空。陇头流水各西东，佳期如梦中。


阮郎归

潇湘门外水平铺，月寒征棹孤。红妆饮罢少踟蹰，有人偷向隅。
挥玉箸，酒真珠，梨花春雨余。人人尽道断肠初，那堪肠已无！


阮郎归

湘天风雨破寒初，深沉庭院虚。丽谯吹罢小单于，迢迢清夜徂。
乡梦断，旅魂孤。峥嵘岁又除。衡阳犹有雁传书，郴阳和雁无。


满庭芳

北苑研膏，方圭圆璧。万里名动京关。碎身粉骨，功合上凌烟。尊俎风流战胜，降春睡，开拓愁边。纤纤捧，香泉溅乳，金缕鹧鸪斑。
相如方病酒，一觞一咏，实有群贤。便扶起灯前，醉玉颓山。搜揽胸中万卷，还倾动、三峡词源。归来晚，文君未寝，相对小妆残。


满庭芳

晓色云开，春随人意，骤雨才过还晴。古台芳榭，飞燕蹴红英。舞困榆钱自落，秋千外，绿水桥平。东风里，朱门映柳，低按小秦筝。
多情，行乐处，珠钿翠盖，玉辔红缨。渐酒空金}，花困蓬瀛。豆蔻梢头旧恨，十年梦，屈指堪惊。凭栏久，疏烟淡日，寂寞下芜城。


满庭芳

雅燕飞觞，清谈挥尘，使君高会群贤。密云双凤，初破缕金团。窗外炉烟似动，开瓶试、一品香泉。轻淘起，香生玉尘，雪溅紫瓯圆。
娇鬟，宜美盼，双擎翠袖，稳步红莲。坐中客翻愁，酒醒歌阑。点上纱笼画烛，花骢弄、月影当轩。频相顾，余欢未尽，欲去且留连。


桃源忆故人

玉楼深锁薄情种，清夜悠悠谁共？羞见枕衾鸳凤，闷即和衣拥。
无端画角严城动，惊破一番新梦。窗外月华霜重，听彻梅花弄。


调笑令
王昭君
诗曰："汉宫选女适单于，明妃敛袂登毡车。玉容寂寞花无主，顾影低徊泣路隅。行行渐入阴山路，目送征鸿入云去。独抱琵琶恨更深，汉宫不见空回顾。"

回顾，汉宫路，捍拨檀槽鸾对舞。玉容寂寞花无主，顾影偷弹玉箸。未央宫殿知何处？目送征鸿南去。


调笑令
乐昌公主
诗曰："金陵往昏帝王州，乐昌主第最风流。一朝隋后到江上，共抱凄凄去国愁。越公万骑鸣箫鼓，剑拥玉人天上去。空携破镜望红尘，千古江枫笼辇路。"

辇路，江枫古。楼上吹箫人在否？菱花半璧香尘污，往日繁华何处？旧欢新爱谁是主，啼笑两难分付。


调笑令
崔徽
诗曰："蒲中有女号崔徽，轻似南山翡翠儿。使君当日最宠爱，坐中对客常拥持。一见裴郎心似醉，夜解罗衣与门吏。西门寺里乐未央，乐府至今歌翡翠。"

翡翠，好容止，谁使庸奴轻点缀？裴郎一见心如醉，笑里偷传深意。罗衣中夜与门吏，暗结城西幽会。


调笑令
无双
诗曰："尚书有女名无双，蛾眉如画学新妆。姊家仙客最明俊，舅母唯只呼王郎。尚书往日先曾许，数载暌违今复遇。闻说襄江二十年，当时未必轻相慕。"

相慕，无双女，当日尚书先曾许。王郎明俊神仙侣，肠断别离情苦。数年暌恨今复遇，笑指襄江归去。


调笑令
灼灼
诗曰："锦城春暖花欲飞，灼灼当庭舞柘枝。相君上客河东秀，自言那复傍人知。妾愿身为梁上燕，朝朝暮暮长相见。云收月堕海沉沉，泪满红绡寄肠断。"

肠断，绣帘卷，妾愿身为梁上燕。朝朝暮暮长相见，莫遣恩迁情变。红绡粉泪知何限？万古空传遗怨。


调笑令
盼盼
诗曰："百尺楼高燕子飞，楼上美人颦翠眉。将军一去音容远，只有年年旧燕归。春风昨夜来深院，春色依然人不见。只余明月照孤眠，唯望旧恩空恋恋。"

恋恋，楼中燕，燕子楼空春日晚。将军一去音容远，空锁楼中深怨。春风重到人不见，十二栏杆倚遍。


调笑令
莺莺
诗曰："崔家有女名莺莺，未识春光先有情。河桥兵变依萧寺，红愁绿惨见张生。张生一见春情重，明月拂墙花树动。夜半红娘拥抱来，脉脉惊魂若春梦。"

春梦，神仙洞，冉冉拂墙花树动。西厢待月知谁共？更觉玉人情重。红娘深夜行云送，困钗横金凤。


调笑令
采莲
诗曰："若耶溪边天气秋，采莲女儿溪岸头。笑隔荷花共人语，烟波渺渺荡轻舟。数声水调红娇晚，棹转舟回笑人远。肠断谁家游冶郎，尽日踟蹰临柳岸。"

柳岸，水清浅，笑折荷花呼女伴。盈盈日照新妆面，水调空传幽怨。扁舟日暮笑声远，对此令人肠断。


调笑令
烟中怨
诗曰："鉴湖楼阁与云齐，楼上女儿名阿溪。十五能为绮丽句，平生未解出幽闺。谢郎巧思诗裁剪，能使佳人动幽怨。琼枝璧月结芳期，斗帐双双成眷恋。"

眷恋，西湖岸，湖面楼台侵云汉。阿溪本是飞琼伴，风月朱扉斜掩。谢郎巧思诗裁剪，能动芳怀幽怨。


调笑令
离魂记
诗曰："深闺女儿娇复痴，春愁春恨那复知？舅兄唯有相拘意，暗想花心临别时。离舟欲解春江暮，冉冉香魂逐君去。重来两身复一身，梦觉春风话心素。"

心素，与谁语？始信别离情最苦。兰舟欲解春江暮，精爽随君归去。异时携手重来处，梦觉春风庭户。


虞美人

高城望断尘如雾，不见联骖处。夕阳村外小湾头，只有柳花无数送归舟。
琼枝玉树频相见，只恨离人远。欲将幽恨寄青楼，争奈无情江水不西流。


虞美人

碧桃天上栽和露，不是凡花数。乱山深处水萦回，可惜一枝如画为谁开？
轻寒细雨情何限！不道春难管。为君沉醉又何妨，只恨酒醒时候断人肠。


虞美人

行行信马横塘畔，烟水秋平岸。绿荷多少夕阳中，知为阿谁凝恨背西风？
红妆艇子来何处，荡浆偷相顾。鸳鸯惊起不无愁，柳外一双飞去却回头。


点绛唇

醉漾轻舟，信流引到花深处。尘缘相误，无计花间住。
烟水茫茫，千里斜阳暮。山无数，乱红如雨，不记来时路。


点绛唇

月转乌啼，画堂宫徵生离恨。美人愁闷，不管罗衣褪。
清泪斑斑，挥断柔肠寸。嗔人问，背灯偷h，拭尽残妆粉。


品令

幸自得，一分索强，教人难吃。好好地、恶了十来日，恰而今、较些不？
须管啜持教笑，又也何须胳织！q依赖、脸儿得人惜，放软顽、道不得。


品令

掉又惧，天然个品格，于中压一。帘儿下、时把鞋儿踢，语低低、笑咭咭。
每每秦楼相见，见了无门怜惜。人前强、不欲相沾识，把不定、脸儿赤。


南歌子

玉漏迢迢，银汉淡淡横。梦回宿酒未全醒，已被邻鸡催起怕天明。
臂上妆犹在，襟间泪尚盈。水边灯水渐人行，天外一钩残月带三星。


南歌子

愁鬓香云坠，娇眸水玉裁。月狈缁衔谁开？天外不知音耗百般猜。
玉露沾庭砌，金风动g灰。相看有似梦初回，只恐又抛人去几时来。


南歌子

香墨弯弯画，燕脂淡淡匀。揉蓝衫子杏黄裙，独倚玉栏无语点檀唇。
人去空流水，花飞半掩门。乱山何处觅行云？又是一钩新月照黄昏。


临江仙

千里潇湘道镀郑兰桡昔日曾经。月高风定露华清。微波澄不动，冷浸一天星。
独倚危樯情悄悄，遥闻妃瑟泠泠。新声含尽古今情。曲终人不见，江上数峰青。


临江仙

髻子偎人娇不整，眼儿失睡微重。寻思模样早心忪。断肠携手，何事太匆匆？
不忍残红犹在臂，翻疑梦里相逢。遥怜南埭上孤篷。夕阳流水，红满泪痕中。


好事近
梦中作

春路雨添花，花动一山春色。行到小溪深处，有黄鹂千百。
飞云当面化龙蛇，夭矫转空碧。醉卧古藤阴下，了不知南北。


捣练子

心耿耿，泪双双，皎月清风冷透窗。人去秋来宫漏永，夜深无语对银G。


行香子

树绕村庄，水满陂塘。倚东风、豪兴徜徉。小园几许，收尽春光。有桃花红，李花白，菜花黄。
远远苔墙，隐隐茅堂。^青旗、流水桥傍。偶然乘兴，步过东岗。正莺儿啼，燕儿舞，蜂儿忙。


如梦令

门外绿阴千顷，两两黄鹂相应。睡起不胜情，行到碧梧金井。人静，人静，风弄一枝花影。


如梦令

莺嘴啄花红溜，燕尾点波绿皱。指冷玉笙寒，吹彻小梅春透。依旧，依旧，人与绿杨俱瘦。


生查子

眉黛远山长，新柳开青眼。楼阁断霞明，罗幕春寒浅。
杯嫌玉漏迟，烛厌金刀剪。月色匆飞来，花影和帘卷。


木兰花慢

过秦淮旷望，迥萧洒，绝纤尘。爱清景风蛩，吟鞭醉帽，时度疏林。秋来政情味淡，更一重烟水一重云。千古行人旧恨，尽应分付今人。
渔村，望断衡门。芦荻浦，雁先闻。对触目凄凉，红凋岸蓼，翠减汀O。凭高正千嶂暗，便无情、至此也销魂。江月知人念远，上楼来照黄昏。


虞美人影

碧纱影弄东风晓，一夜海棠开了。枝上数声啼鸟，妆点知多少。
妒云恨雨腰肢袅，眉黛不堪重扫。薄幸不来春老，羞带宜男草。


浣溪沙

青杏园林煮酒香，佳人初试薄罗裳。柳丝摇曳燕飞忙。
乍雨乍晴花易老，闲愁闲闷日偏长。为谁消瘦减容光？


醉蓬莱

见扬州独有，天下无双，号为琼树。占断天风，岁花开两次。九朵一苞，攒成环玉，心似珠玑缀。瓣瓣玲珑，枝枝洁净，世上无花类。
冷露朝凝，香风远送，信是琼瑶贵。断得天宫有，此地久难留住。翰苑才人，贵家公子，都要看花去。莫吝金钱，好寻诗伴，日日花前醉。

御街行

银烛生花如红豆，这好事、而今有。夜阑人静曲屏深，借宝瑟、轻轻招手。可怜一阵白O风，故灭烛，教相就。
花带雨冰肌香透。恨啼鸟、辘轳声晓，岸柳微风吹残酒。断肠时、至今依旧，镜中消瘦。那人知后，怕你来]u。


阮郎归

春风吹雨绕残枝，落花无可飞。小池寒绿欲生漪，雨晴还日西。
帘半卷，燕双归，讳愁无奈眉。翻身整顿著残棋，沉吟应劫迟。


眼儿媚

楼上黄昏杏花寒，斜月小栏杆。一双燕子，两行归雁，画角声残。
绮窗人在东风里，无语对春闲。也应似旧，盈盈秋水，淡淡春山。


满江红
姝丽

越艳风流，占天上、人间第一。须信道、绝尘标致，倾城颜色。翠绾垂螺双髻小，柳柔花媚娇无力。笑从来、到处只闻名，今相识。
脸儿美，鞋儿窄。玉纤嫩，酥胸白。自觉愁肠搅乱，坐中狂客。金缕和杯曾有分，宝钗落枕知何日？谩从今、一点在心头，空成忆。


念奴娇
小孤山

长江滚滚东流去，激浪飞珠溅雪。独见一峰青，当住中流万折。应是天公，恐他澜倒，特向江心设。屹然今古，舟郎指点争说。
岸边无数青山，萦回紫翠，掩映云千叠。都让洪涛恣汹涌，却把此峰孤绝。薄暮烟霏，高空日焕，谙历阴晴彻。行人过此，为君几度击楫。

昭君怨

隔叶乳鸦声软，啼断日斜阴转。杨柳小腰肢，画楼西。
役损风流心眼，眉上新愁无限。极目送行云，此时情。


西江月

愁黛颦成月浅，啼妆印得花残。只消鸳枕夜来闲，晓镜心情便懒。
醉帽檐头风细，征衫袖口香寒。绿江春水寄书难，携手佳期又晚。


画堂春

东风吹柳日初长，雨余芳草斜阳。杏花零落燕泥香，睡损红妆。
宝篆烟消龙凤，画屏云锁潇湘。夜寒微透薄罗裳，无限思量。


宴桃源

去岁迷藏花柳，恰恰如今时候。心绪几曾欢？赢得镜中消瘦。生受，生受，更被养娘催绣。


海棠春

流莺窗外啼声巧，睡未足、把人惊觉。翠被晓寒轻，宝篆沉烟袅。
宿酲未解宫娥报，道别院、笙歌会早。试问海棠花，昨夜开多少？


忆秦娥

暮云碧，佳人不见愁如织。愁如织，两行征雁，数声羌笛。
锦书难寄西飞翼，无言只是空相忆。空相忆，纱窗月淡，影双人只。


菩萨蛮

金风蔌蔌惊黄叶，高楼影转银蟾匝。梦断绣帘垂，月明乌鹊飞。
新愁知几许？欲似柳千缕。雁已不堪闻，砧声何处村？

忆秦娥
灞桥雪
诗曰："驴背吟诗清到骨，人间别是闲勋业。云台烟阁久销沉，千载人图灞桥雪。"

灞桥雪，茫茫万径人踪灭。人踪灭，此时方见，乾坤空阔。
骑驴老子真奇绝，肩山吟耸清寒冽。清寒冽，只缘不禁，梅花撩拨。


忆秦娥
曲江花
诗曰："帝城东畔富韶华，满路飘香烂彩霞。多少风流年少客，马足踏遍曲江花。"

曲江花，宜春十里锦云遮。锦云遮，水边院落，山上人家。
茸茸细草承香车，金鞍玉勒争年华。争年华，酒楼青旆，歌板红牙。


忆秦娥
庾楼月
诗曰："碧天如水纤云灭，可是高人清兴发。徙倚危栏有所思，江头一片庾楼月。"

庾楼月，月天涵映秋澄彻。秋澄彻，凉风清露，瑶台银阙。
桂花香满蟾蜍窟，胡床兴发霏谈雪。霏谈雪，谁家凤管，夜深吹彻。


忆秦娥
楚台风
诗曰："谁将彩笔弄雌雄，长日君王在渚宫。一段潇湘凉意思，至今都入楚台风。"

楚台风，萧萧瑟瑟穿帘栊。穿帘栊，沧江浩渺，绮阁玲珑。
飘飘彩笔摇长虹，泠泠仙籁鸣虚空。鸣虚空，一栏修竹，几壑疏松。


金明池

琼苑金池，青门紫陌，似雪杨花满路。云日淡、天低昼永，过三点两点细雨。好花枝、半出墙头，似怅望、芳草王孙何处。更水绕人家，桥当门巷，燕燕莺莺飞舞。
怎得东君长为主？把绿鬓朱颜，一时留住。佳人唱、金衣莫惜，才子倒、玉山休诉。况春来、倍觉伤心，念故国情多，新年愁苦。纵宝马嘶风，红尘拂面，也则寻芳归去。


夜游宫

何事东君又去？满空院、落花飞絮。巧燕呢喃向人语。何曾解，说伊家，些子苦？
况是伤心绪。念个人、久成暌阻。一觉相思梦回处。连宵雨，更那堪，闻杜宇！


一斛珠
秋闺

碧云寥廓，倚栏怅望情离索。悲秋自觉罗衣薄。晓镜空悬，懒把青丝掠。
江山满眼今非昨，纷纷木叶风中落。别巢燕子辞帘幕。有意东君，故把红丝缚。


青门饮

风起云间，雁横天末，严城画角，梅花三奏。塞草西风，冻云笼月，窗外晓寒轻透。人去香犹在，孤衾长闲余绣。恨与宵长，一夜熏炉，添尽香兽。
前事空劳回首。虽梦断春归，相思依旧。湘瑟声沉，庾梅信断，谁念画眉人瘦？一句难忘处，怎忍辜、耳边轻咒。任人攀折，可怜又学，章台杨柳。


鹧鸪天

枝上流莺和泪闻，新啼痕间旧啼痕。一春鱼鸟无消息，千里关山劳梦魂。
无一语，对芳尊，安排肠断到黄昏。甫能炙得灯儿了，雨打梨花深闭门。


醉乡春
唤起一声人悄，衾冷梦寒窗晓。瘴雨过，海棠开，春色又添多少。
社瓮酿成微笑，半缺椰瓢共舀。觉倾倒，急投床，醉乡广大人间小。


南歌子
赠东坡侍妾朝云

霭霭迷春态，溶溶媚晓光。何期容易下巫阳，只恐使君前世是襄王。
暂为清歌驻，还因暮雨忙。瞥然归去断人肠，空使兰台公子赋高唐。


南歌子

夕露沾芳草，斜阳带远村。几声残角起谯门，撩乱栖鸦飞舞弄黄昏。
天共高城远，香余绣被温。客程常是可销魂，怎向心头横著个人人。


南歌子

楼迥迷云日，溪深涨晓沙。年来憔悴费铅华，楼上一天春思浩无涯。
罗带宽腰素，真珠溜脸霞。海棠开尽柳飞花，薄幸只知游荡不思家。
