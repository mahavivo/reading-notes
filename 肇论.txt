肇论


夫谈真则逆俗，顺俗则违真。违真故迷性而莫返，逆俗故言淡而无味。

求向物于向，于向未尝无。责向物于今，于今未尝有。于今未尝有，以明物不来，于向未尝无，故知物不去。覆而求今，今亦不往。是谓昔物自在昔，不从今以至昔。今物自在今，不从昔以至今。

然则旋岚偃岳而常静，江河竞注而不流，野马飘鼓而不动，日月历天而不周。

人命逝速，速于川流。

诸法不动，无去来处。

故谈真有不迁之称，导俗有流动之说。虽复千途异唱，会归同致矣。

是以圣人乘真心而理顺，则无滞而不通。审一气以观化，故所遇而顺适。无滞而不通，故能混杂致淳；所遇而顺适，故则触物而一。如此，则万象虽殊而不能自异，不能自异故知象非真象，象非真象故则虽象而非象。

有其所以不有，故虽有而非有；有其所以不无，故虽无而非无。虽无而非无，无者不绝虚；虽有而非有，有者非真有。

中观云：物从因缘故不有，缘起故不无。


《肇论》作   者:(后秦释)僧肇著 徐梵澄译注   页数:79页   出版社:中国社会科学出版社   出版日期:1985
