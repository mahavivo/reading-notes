五十奥义书


问曰："此世界何自而出耶？"
曰："空也。维此世间万事万物；皆起于空，亦归于空。空先于此一切，亦为最极源头"。P90

人当唱祷，为天神求其永生，为父祖之灵得其享祀，为他人得其愿求，为牲畜得其水草，为祀者得其天国，为一已得其食粮。P116

法有三支：--
祭祀，读书(即读《韦陀》)，布施。此其一也。
苦行，二也。
贞行，居于师门，终其身以贞清，三也。
凡此皆足以得福乐界，而卓立于大梵中者，乃得永生焉。P118

所谓此大梵者，此即凡人身外之空。而此身外之空者，（七）
即此身内之空。而此身内之空者，  (八) 
即此心内之空。--是圆满者，是无转变者。有如是知者，即得圆满而无转变之幸福焉。(九) P135

太阳，大梵也。  --是为教言。其说如次：
太始之时，唯"元"而己。而有"有"焉。而"有"起焉。化为卵，卵久静处如一年时，于是乎破。卵壳二分，一为金，一为银。(一)

彼银者为此土地；金者为天。卵外膜为山岳，内膜为云雾。
脉管为江河，液汁为海。(二)

于是由此而生者，则被太阳也。
方其出生也，喧Y之呼声随之大起，而一切众生一切所欲皆兴。
故每当其上升，每当其下落，喧Y之呼声皆作，一切众生，一切欲望皆起焉。(三)P147-148

唯此众生有其三种：卵生，胎生，芽生是也。（一）P196

唯然，有如是见，如是思，如是知者，(彼)生命出乎"自我"，希望出乎"自我"，记忆出乎"自我"，空出乎"自我"，光焰出乎"自我"，水出乎"自我"．有相无相，皆出乎"自我"，食出乎"自我"，力出乎"自我"，识出乎"自我"，静虑出乎"自我"，心出乎"自我"，志出乎"自我"，意出乎"自我"，言出乎"自我"，名出乎"自我"，经论出乎"自我"，行业出乎"自我"。--凡此万事万物，皆出乎"自我"矣。P230

此身，有生死者也。为死神所占有者，而永生无身体之自我以此为基。(人自视)为此身者，乃为苦乐所持；彼为有身，则无所逃于苦乐焉。唯(自视)非此身者，苦乐皆不能触。(一)P246

"诸天之在大樊世界中者，敬拜此'自我'，是故一切世界皆属焉，一切欲望皆归焉。彼乃获得-切世界，一切欲望，则已得此'自我'，且如是证知者也。"P247

诚然，由被"自我"而有空。由空而有风，由风而有火，由火而有水。由水而有地。由地而有植物，由植物而有粮食。由粮食而有人。彼城为此由粮食菁英而成之人也。P288

诸天依气而呼吸，
凡人同然并牲畜；
气是群有之性命，
故气称为一切寿。

敬思大梵为生气，
其人生存自可久；
气是群有之性命，
故气称为一切寿。P290

如树开花，其芳馨远播；善事之劳馨远播也，亦复如是。
如人下临剑树之坑，则呼曰："吁也！吁也！我毋顿仆，我毋下堕也！"一人之当慎免虚伪也，亦复如是。P321

唯然，太阳者，光焰，精力，权威，荣耀也，--眼，耳，身，意，情也，--摩奴，死亡，真理，密（咀）罗，风，空，生命气息也，--护世也，未知之神也(Ka)，未知之质也(Kim)，欲也(Kam)，"彼"也，真理也，粮食也，永生也，情命也，自生者也；--此即大梵，此即永生者，此即神我，万物之主也。P332

善良与愉乐，两俱来就人，明智妙观察，宛转能辨甄。智者择善良，宁使欢乐屯。愚人不好善，乐事乃所遴。(二)P350

彼是无知人，常不制其意，诸根如野马，不服御夫辔。（五）
而彼有智人，常自绾其意，诸根如良马，善服御夫辔。（六）
彼是无知人，意荡常秽鄙，不得归宿处，乃流转生死。（七）
而彼有智人，意正常清净，乃得归宿处，生死两终竟。（八）P356

如镜蒙埃尘，
拂拭生光辉。
有身见灵性，
得一忧自违。(十四)P388

五唯量者，称为本质者也；五大者，亦称为本质者也。凡此聚合，遂名为身。诚然，此称名为身者，亦称为本质自我。而彼(永生)"自我"(之居于其间也)，如水滴(不沾)于莲花之叶。此(本质自我)遂为自性功德之所胜服。为其所胜服故，遂至于迷惑；以迷惑故，遂不见被神圣主宰(即)创造者之居其内中也；乃为三德之波涛所漂流，染污，浮荡无所止泊，迷茫而多欲，飘忽不定，遂堕于妄计我执中，以为"此，我也，被，我之所有也"。遂以私我而自缚，如乌在网罗。由是为随于行业之果所胜服，周旋流转。（二）P437

"发此''声，是'彼'之声体也；为阴，为阳，为中性，是其性相也；为火，为风，为太阳，是其光明相也；为大梵，为楼达罗，为维师鲁，是其为主宰相也；为家主火，南坛火，东坛火，是其为口之相也；为《黎俱》，《夜珠》，《三曼》，是其为智之相也；为地，为空，为天，是其为世界相也；为过去，现在，未来，是其为时间相也；为生气，为火，为太阳，是其为热相也；为粮食，为水．为月，是其盛满相也；为智，为意，为我慢，此其为心思相也；为上气，为下气，为周气，是其为气息相也。"P447

诚然，太初，此世界唯大梵也，为"太一"，为"无极者"。东无极，南无极，西无极，北无极，上，下，各方，皆无极也。诚然，于被无东或余方，无纵，无下无上。
彼，不可知之超极"自我"也，不可量，无有生，不可理推，不可思议，以无极(太空)为自我。彼在万物销歇之时，乃独醒觉，由此太空，(即无极)，乃更觉醒世界万物，唯心所成者也。此唯由彼思成，乃复消失于彼中。
彼之光明相，是太阳中之辉赫者，是火焰无烟，彩色明丽，而在躯体之内，则为消食之火也。是故有云："彼在火中者，居此心内者，居彼太阳中者，--皆唯被'太一'而已。"(十七)P458

大梵甘露饮，乞食养身体，
独居僻静处，专心于太一，
无外无二者；
智者如是行，如是得解脱。(十二)P494

唯彼天神，祛除诸天之罪恶即死亡已，遂放逐之至诸方尽处而弃置之。故人不当至异族远人，不当至穷边尽处，庶几不陷于罪恶即死亡也。(十)P519

太初，宇宙唯"自我"也。(Atman)其形为人。环顾，则舍己以外，他无所见。始呼曰："此我也！"由是而有"我"之一名。是故至今有被呼召者，始必应曰；"此我也！"然后对人乃称其名。P524

是故彼之可贵有逾于子，可贵有逾于财，可贵有逾于其余万事万物；是深在内中，是即此"自我"也。
说有其他可贵之物异于"自我"者，人必曰："彼将失其可贵之物矣！"如其意而(其事且)将如是。
有唯敬"自我"为可贵者，其所贵者弗失。(八)P527

诚然，大梵之态有二一有相者，一无相者；一有生灭者，一无生灭者，一静者，一动者；一真实者，一彼面者。(一)P548

于是迦吉，婆者克鲁之女问之曰；"雅若洼基夜！凡此世界万物，经纬皆交织于水中矣，而诸水又经纬交织于何者中耶？"
"风中也。迦吉！"
"风又经纬交织于何者中耶？"
"两间之空界中也。迦吉！"
"两间之空界又经纬交织于何者中耶？"
"乾闼婆界中也。迦吉？"
"乾闼婆界又经纬交织于何者中耶？"
"太阳界中也。迦吉？"
"太阳界又经纬交织于何者中耶？"
"月界中也。迦吉！"
"月界又经纬交织于何者中耶？"
"星宿界中也。迦吉！"
"星宿界又经纬交织于何者中耶？"
"诸天界中也。迦吉！"
"诸天界又经纬交织于何者中耶？"
"因陀罗界中也。迦吉！"
"因陀罗界又经纬交织于何者中耶？"
"般茶帕底界中也。迦吉！"
"般茶帕底界又经纬交织于何者中耶？"
"大梵世界中也。迦吉！"
"大梵世界又经纬交织于何者中耶？"
曰："迦吉！毋过事穷诘矣！庶使汝头不堕也！汝诚已过度问及天神，固所不当穷究者也。迦吉！毋过于穷诘也。"
于是迦吉・婆者克鲁之女默然。(一)P575

 "诚然！此性灵者，大梵也，为智识所成，意识所成，生气所成，眼识所成，耳识所成，地大所成，水大所成，风大所成，空大所成，火与非火所成，欲与非欲所成，怒与非怒所成，法与非法所成，固一切所成者也。
 "如其为此所成为被所成，如其所作，如其所转，则亦如是而是。如作善则为善者，如作恶则为恶者，以福德之业则为福人，以罪恶之业则为罪人。
 "故曰：人唯欲所成，其欲如是，其志乃如是；其志如是立，其业遂如是为。如其业之所为，彼则是为是矣。(五)P612

至若无欲望者：--彼无所欲，已离乎欲望，欲望皆已圆满，即以性灵为其欲望者，--彼之生命气息不离，彼即大梵，彼已臻至于大梵也。(六)P613

唯然！众生之真元，地也。地之真元，水也。水之真元，草木也，草木之真元，花也。花之真元，果也。果之真元，人也。人之真元，精液也。(一)P656

大梵永生者，
唯是此万有；
在前又在后，
在左又在右，
在上又在下，
遍处无不复，
唯是此大梵，
美哉全宇宙！（十二）P698

人者三分，外自我，内自我，与超上自我也。P771

有常研读此《奥义书》者，彼乃纯洁如火。彼乃纯洁如风。彼乃纯洁如太阳。彼乃纯洁加大梵。彼乃纯洁如维师鲁。彼乃纯洁如楼达罗，彼乃为已沫浴于一切圣泉之人。彼乃为已研读一切《韦陀》之人。彼乃为已修一切《韦陀》禁戒行之人。彼乃得诵持《史诗》、《古事记》，及《楼达罗赞诗》十万遍之功果。为念圣声()百万遍者。其人以前十世亲属及以后十世亲属，皆得涤除罪孽。彼乃为在座而使同坐者咸得涤除罪垢之人。彼乃为矩子。纵有杀婆罗门，饮酒，盗金，污师床第诸罪，或有与此等罪人同处之罪，皆得涤除矣。P832

"万有皆唯生于'我'中，万有皆于'我'中存在，万有皆于'我'中消逝，此大梵不二者，即'我'是也。"(十九)P1045


《五十奥义书 修订本》作   者:徐梵澄译   页数:1133页   出版社:中国社会科学出版社   出版日期:1995
