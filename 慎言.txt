慎言

王廷相 撰

●原序 

仲尼没而微言绝：异端起而正义凿。斯道以之芜杂，其所由来渐矣。非异端能杂之，诸儒自杂之也。故拟议过贪，则援取必广；性灵弗神，则诠择失精，由是旁涉九流，淫及纬术，卒使牵合传会之妄，以迷乎圣人中庸之轨。故曰非异端能杂之，诸儒自杂之也。予自知道以来，仰观俯察，验幽核明，有会于心，即记于册。三十余年，言积数万。信阳无涯孟君见之曰："义守中正，不惑非道，此非慎言其余乎! "逐以慎言名之。类分为十三篇，附诸集，以藏于家。嗟乎! 讲学以明道为先，论道以稽圣为至。斯文也，间于诸儒之论，虽吧嬗诖瘫纾其于仲尼之道，则卫守之严，而不敢以异论杂之，盖确如也。知我罪我，其惟春秋。敢窃附于孔氏之徒云。时嘉靖丁亥冬十二月望曰，浚川王廷相序。 


●道体篇 

道体不可言无，生有有无，天地未判，元气混涵，清虚无间，造化之元机也。有虚即有气。虚不离气，气不离虚，无所始、无所终之妙也。不可知其所至，故曰太极；不可以为象，故曰太虚。非曰阴阳之外有极有虚也。二气感化，群象显设，天地万物所由以生也，非实体乎! 是故即其象，可称曰有；及其化，可称曰无。而造化之元机，实未尝泯。故曰，道体不可言无，生有有无。 

有形亦是气，无形亦是气，道寓其中矣。有形生气也，无形元气也。元气无息，故道亦无息。是故无形者道之氐也；有形者道之显也。 

山泽水土，气皆入乘之，造化之大宅也，故洪而育物。气乘之无息，故育物而无息。生而循化者，造化之小物也，与曰俱销矣。气不得久而乘之也，尽化其初，气乃已。 

天地之始，静而无扰，故气化行焉。化生之后，动而有匹，故种类相生焉。种类繁则气扰而化生之机息矣。然有之者，肖翘之属也。 

象者气之成，数者象之积。 

气，物之原也；理，气之具也；器，气之成也。易曰："形而上者为道，形而下者为器。"然谓之形，以气言之矣。故曰，神与性乃气所固有者，此也。 

天者，太虚气化之先物也，地不得而并焉。天体成则气化属之天矣；譬人化生之后，形自相禅也。是故太虚真阳之气感于太虚真阴之气，一化而为日、星、雷、电，一化而为月、云、雨、露，则水火之种具矣。有水火则蒸桔而土生焉。曰卤之成鹾，水炼之成膏，可类测矣。土则地之道也，故地可以配天，不得以对天，谓天之生之也。有土则物之生益众，而地之化益大。金木者，水火土之所出，化之最末者也。五行家谓金能生水，岂其然乎! 岂其然乎! 

木石之有火，母藏于子也。求其化始，日、火宗也，星、火陨也，雷、火击也，皆能焚灼，此火之元气也。谓木能生火，是以子掩其母，非化理本然之序矣，大观造化者所不取焉。 

木湿不燧，阴过阳也；木朽不燧，阳过阴也。火也者，阴阳得中之化与? 

有太虚之气而后有天地，有天地而后有气化，有气化而后有牝牡，有牝牡而后有夫妇，有夫妇而后有父子，有父子而后有君臣，有君臣而后名教立焉。是故太虚者，性之本始也；天地者，性之先物也；夫妇、父子、君臣，性之后物也；礼义者，性之善也，治教之中也。 

阴阳在形气，其义有四：以形言之，天地、男女、牝牡之类也；以气言之，寒暑、昼夜、呼吸之类也；总言之，凡属气者皆阳也，凡属形者皆阴也；极言之，凡有形体以至氤氲葱苍之气可象者皆阴也，所以变化、运动、升降、飞扬之不可见者皆阳也。 

日曝湿而气生，阴从阳也；口呵石而水生，阳从阴也。 

有聚气，有游气，游聚合，物以之而化。化则育，育则大，大则久，久则衰，衰则散，散则无，而游聚之本未尝息焉。 

气通乎形而灵。人物之所以生，气机不息也。机坏则魂气散灭矣，恶乎灵! 有附物而能者，亦乘其气机者也。顷亦散灭而巳矣。故鬼者，归也，散灭之义也。子路问死，孔子曰："未知生，焉知死! "子贡问死而有知，孔子曰："赐也! 尔终当自知之，未晚也! "夫仲尼圣者也，岂不能如后儒之辨乎! 而终不言者，圣人之意，可以识矣。 

庄子曰："百昌皆生于土，皆归于土，土者所以始万物而终万物也。"得矣，而未尽焉。物有不生于土者矣；不如气焉，出于机，入于机，至矣哉! 

天内外皆气，地中亦气，物虚实皆气，通极上下造化之实体也。是故虚受乎气，非能生气也。理载于气，非能始气也。世儒谓理能生气，即老氏道生天地矣。谓理可离气而论，是形性不相待而立，即佛氏以山河大地为病，而别有所谓真性矣，可乎不可乎! 由是，本然之性超乎形气之外，太极为理而生动静、阴阳，谬幽诬怪之论作矣。 

气至而滋息，伸乎合一之妙也。气返而游散，归乎太虚之体也。是故气有聚散无灭息。雨水之始，气化也；得火之炎，复蒸而为气。草木之生，气结也；得火之灼，复化而为烟。以形观之，若有有无之分矣，而气之出入于太虚者，初未尝灭也。譬冰之于海矣，寒而为冰，聚也；融澌而为水，散也。其聚其散，冰固有有无也，而海之水无损焉。此气机开阖有无生死之说也。三才之实化极矣。 

阴阳，气也，变化，机也，机则神，是天地者万物之大圆也。阴阳者，造化之橐钥也。水、火、土，阴阳之大用也。故气得土之郁而含，得水之润而滋，得火之燥而坚。气有翕聚，则形有萌蘖，而生化显矣。气有盛衰，则形有壮老，而始终着矣。 

气得湿而化质，生物之涂也，百昌皆然矣。气之灵为魂，无质以附縻之则散。灯火离其膏木而光灭是矣。质之灵为魄，无气以流通之则死。手足不仁，而为痿痹是矣。二者相须以为用，相待而一体也。精也者，质盛而凝，气与力同科也，质衰则\弛而精力减矣。神也者，气盛而摄，质与识同科也，气衰则虚弱而神识困矣。是故气质合而凝者，生之所由得也；气质合而灵者，性之所由得也。 

万物巨细柔刚，各异其材。声色、臭味，各殊其性。阅千古而不变者，气种之有定也。人不肖其父则肖其母；数世之后，必有与祖同其体貌者，气种之复其本也。 

阴阳也者，气之体也，阖辟动静者，性之能也。屈伸相感者，机之由也。s而化者，神之妙也。生生不息，gg如不得已者，命之自然也。 

木有津液即血，畅发即气，心之坚强即骨，皮之柔润即肉，结实即精。石者土之结，金者石之精。五金之质异者，气之种殊也。是金木之生，与人物类也者。是故水火得阴阳之精，先万物成，昆虫草木金石，后天而化。谓金木匹水火而能生物，其探道化之不精者舆！

有太虚之气，则有阴阳。有阴阳，则万物之种一本皆具。随气之美恶大小而受化，虽天之所得亦然也。阴阳之精，一化而为水火，再化而为土，万物莫不藉以生之，而其种则本于元气之固有，非水火土所得而专也。上世论五行以材用，取其养民之义也。故曰天地之生财也，本不过五，圣人节五行则治不荒。后世以五行论造化，戾于古人之论远矣，诞矣! 水、火、土，似也，昆虫、草木、金石，厥生类也，假借于造化，何居?始也小儒异端凿之，终也大儒大贤信之，坏人心之正，乱六经之言，吾为仲尼嗟哉! 

气者造化之本，有浑浑者，有生生者，皆道之体也。生则有灭，故有始有终。浑然者充塞宇宙，无迹无执。不见其始，安知其终。世儒止知气化，而不知气本，皆于道远。 

离气无道，离造化无道，离性情无道。 


●乾运篇 

乾运之度，七政之躔，有常次也，故天之象数可得而推。风霆流行，变异突出，无机兆也，故天之神用不可得而测。 

阴不离于阳，阳不离于阴，曰道。故阴阳之合，有宾主偏胜之义。而偏胜者恒主之，无非道之形体也。日阳精，星阳余，风阳激，雷阳奋，电阳泄，云阳乘；月阴精，辰阴余，雨阴施，雪如之，露阴结，霜如之，皆性之不得已而然也。故造化之道，阳不足，阴有余，而阴恒宗阳；阳一阴二，而阴恒舍阳。 

四时寒暑，其机由日之进退，气不得而专焉。日南至而寒甚，北至而暑甚，所积既深，不可骤变也。日出而苍凉，夜阴之积未遽消，光不甚于旁达也。日中而暄热，昼阳之积盛，光复炽于下射也。阴雨之气，虽夏亦寒；晴明之曰，虽冬亦热，此不可以时拘者也。向阳多暖，背阴多寒；洼下春先，高峻雪积，此不可以南北大分拘者也。虽然，亦由日之气得行与否耳! 斯皆变也，非常也。 

雹之始雨也，感于阴气之冽，故旋转凝结以渐而大尔。其阴阳之浊而不和者与?谓蜥蜴所为者，得乎哉! 

阴遏乎阳，畜之极转而为风。大遏则大吹，小遏则小吹。夏无巨风者，阳盛之极，阴不能以遏之也。阳伏于阴，发之暴声而为雷。其声缓者，厥伏浅；其声迅者，厥伏固。冬而雷收其声者，阴盛之极，阳不得以发之也。时有之者，变也，非常也。 

雪之始，雨也，下遇寒气乃结。花必六出，何也?气种之自然也。草木枝干花叶，人耳目口鼻，物蹄角羽毛，胡为而然耶?气各正其性命，不得已而然尔。应阴数有诸?曰：传会之拟矣，孰主宰为之。花萼亦有然者矣。四出、五出、六出同时而成，又奚应哉! 

人之世也近，天地之世也久，是故先者罔以审而稽也，后者难以俟而证也。惟迹与理，可以会通矣。山石之欹侧，古地之曾倾坠也。山有壑谷，水道之荡而日下也。地有平旷，水土之漫演也。高峻者日以剥，下平者日以益，江河日趋而下，咸势之不得已也夫! 

三垣十二舍，经星终古不移，天亦有定体矣。曰浮气戴之，宁无一之变动也乎? 

星之陨也，光气之溢也，本质未始穷也，陨而即灭也。天之辟至于今，经纬之象尽矣。陨而散灭者，光气之微者也。堕而为石，感地气而凝也，阴阳妙合之义也。上下飞流不齐者，陨之机各发于所向也，如迸激而喷也。 

地气夜则郁达，故遇物而凝。[则氛氲，为霜，为露；浊则烟雾，为蒙，为木稼。日高而散，风冽而不凝者，阴化于阳之义也。

月食日，形体掩之也；日食月，虚射之也。日光正灼，积晕成蔽，故曰虚。观夫灯烛，上射\焰，蔽光不照，足以知之。

天亦有定体，远不可测也。观恒星河汉终古不移，可以验之。七曜丽天，而非附天也，故自为运行。其动也乘天之机也，虽迟速不齐，皆顺天。 

日中暗黑，非地影也。质有查滓，不受日光者尔。月行九道，势有高下东西。果由地形，则人之视之，如镜受物，影当变易。今随在无殊，是由月体，而匪外入也。(月与日火皆外景，安能受物! ) 

天体近极者高，远极者下。黄道横斜交络，故日行近极则光之被于人者久，故昼长夜短而气暑：远极则光之被于人者不久，故昼短夜长而气寒。行两极之中，则昼夜均而气清和，何也？日，大火也，近人则暑，而远人则寒也。是故阴阳过盛，四时寒暑，咸日之进退主之。谓气自有升降，何待日远近乃成寒暑! 谓地有四游，何人去极无有高下! 

两仪未判，太虚固气也。天地既生，中虚亦气也。是天地万物不越乎气机聚散而已。是故太虚无形，气之本体，清通而不可为象也。太虚氤氲，万物化醇，生生而不容以息也，其性命之本原乎! 

天之运无已，故无度数，以日行所历之数为之。日行三百六十五曰有余与天会，故天之度有三百六十五度四分度之一也。是日与度会为一日，与月会为一月，与天会为一岁。月之晦、朔、弦、望，历于日之义也。月会日而明尽，故曰晦；初离日而光苏，故曰朔；月与日相去四分天之一，如弓之张，故曰弦；月与日相去四分天之二，相对，故曰望。 

本乎天者，亲上，谓气之属，云雾烟火之其气，必腾上是也。本乎地者，亲下，谓质之属，土石水金之其质，必下沉是也。


●作圣篇 

作圣之涂，其要也二端而已矣：澄思寡欲以致睿也；补过从义以曰新也。卒以成之，曰诚。 

事物沓至，惟有道者能御之，盖心虚而气和尔。心虚无先物间之，气和无客意挠之。无间故能公，无挠故能平，君子可以御天下矣。 

圣人之辞简，其理浑；贤人之辞繁，其理辩。    

从容纯熟，与道合，化也。学至于化，大之迹泯矣。而曰化而后能有其大，何也?大有迹也，犹有事于外也。在外犹有存亡也，安能保而有之。化则敛于精，贯于一矣。其出入由我也，故谓之有。 

万物累天地，而天地不以为功，故化育不息。天地累圣人，而圣人以为己分，故穷达一道。 

圣人之道，贯彻上下。自洒扫应对，以至均平天下，其事理一也。自格物致知，以至精义入神，其学问一也。自悦亲信友，以至过化存神，其感应一也。故得其门者，会而极之；异其涂者，由之而不知也。古之人宁学圣人而未至，不欲以一善成名。予窃有慕焉耳。 

天地无所不容，故大。圣人与物无较，故与天地同体。
大识者外伪不能累；大气者外侮不能动；大德者外物不能迁。 

决择以真，其道乃谆矣；弘毅以安，其德乃天矣；变化以微，其几乃神矣。 

"行异者，众则高矣，不足以明大，同俗者，众则悦矣，不足以明义。何也?"王子曰："求异，道不足也，非识之狭则性之偏累之，故离诡而不入圣。求同，志不足也，其累也怀利自全，故不能独立而合污。不入圣，安大?合污，安义?故曰'极高明而道中庸'，不贵于行异也。'君子和而不流'，不贵于同俗也。"

义方以别众宜，智圆以周众志，故圣人合道。 

圣人弭事于未然，先几也，仁智之道深矣。其次，几动而圜之，得失半也。征于声色者下也，亦末之也已。 

天下之变故，其聚也不可纪，其散也不可一，其来也不可豫，其去也不可逐，其显设也不可迹，其倚伏也不可究。执一德，宁-隅者御之，所不达者广矣。厄遄至，几于曰中冥矣。惟圣人之道术，不固挈于一，而参之，而衡之，而交舞之，而翕张之，而迟速之，而隐括之，譬百川委委，各至于海也。济务长功，安有穷巳。故曰：非天下之至神，其孰能与于此! 

仁者与物贯通而无间者也。万物并育而不相害，道并行而不相悖，天地之仁也。老者安之，朋友信之，少者怀之，圣人之仁也。故物各得其所谓之仁。 

圣人道德之宗正，仁义礼乐之宰摄，世固不获见之矣。其次，莫如得亚圣者，契道之真，以命令于一世焉。其次，莫如得大贤，严于守道，不惑于异端九流，以乱道真焉。下此，随波徇俗，私智害正者，纯疵交葛，吾不知其裨于道也。 

随所处而安，日"安土"；随所事而安，曰"乐天"。仲尼居鲁缝掖，居宋章甫，安土之谓也。见阳货，见南子，乐天之谓也。

人心之灵，贯彻上下。其微妙也，通极于鬼神；其广远也，周匝于六合。一有所不知，不足谓之尽性。命则天道发育万物者，人不得而与焉。然其情状变化，不能逃吾所感之通。故圣人穷理尽性，以至于命。 

道无定在，故圣人因时。尧舜以禅授，汤武以征伐，太甲、成王以继序。道无穷尽，故圣人有不能。尧舜之事，有羲轩未能行者；三代之事，有尧舜未能行者。 

大人治国，周于智而达于几：视之近若不足，施之远则有余；即之一若不及，参之万则适均。下士治国，求快于目前，而远则有遗；骋志于一偏，而周则或缺，见小而几迷也。 

君子修道由己，穷达则付之天。穷达有幸不幸焉，皆天也。人有知不知焉，皆人也。君子守道，不务求知于人，亦不务求知于君，亦曰求尽臣道之实而已矣。是故"上不怨天，下不尤人"。

圣人之心，未尝忘天下，仁也。耳闻目击，不忍民之失所也，故随其所遇，尽心力而为之。舍之则藏，道不合而即去，然亦无固必矣。沮溺之徒则自私，墨翟之徒则失己，要皆固执于一隅也。 

圣人心有是神，则触处洞然，故曰声入心通。圣人心有是理，则随感而应，故曰左右逢原。 

人与天地、鬼神、万物一气也，气一则理一，其大小、幽明、通塞之不齐者，分之殊耳。知分殊、当求其理之一；知理一、当求其分之殊。故圣人与天地合其德，与鬼神合其吉凶，与万物合其情性，能同体故尔。 

或问生，曰：气机也。问死，曰：气机也。孰机之?曰：大化呼吸之尔。物不求化而化至，故物生而不感；化不为物而物成，故化存而不任。不任者，顺而应，无意而游，澹而和乐者也，天之道也。是故圣人之于物也，无喜、无怒、无好、无怨、无得、无丧、无智、无功。 

能有为者，才也，权自由者，位也；事会几者，时也。三者失其一，皆不能以有为，故圣人得位而犹俟时。

"敬以直内，义以方外"，见圣人无私智之扰。"不识不知，顺帝之则"，见圣人循自然之天。 

无我者、圣学之极致也。学之始，在克己寡欲而已矣。寡之又寡，以至于无，则能大同于人而不有已矣。虽天地之度，不过如此。 


●问成性篇 

问：成性?王子曰：人之生也，性禀不齐，圣人取其性之善者以立教，而后善恶准焉，故循其教而行者，皆天性之至善也。极精一执中之功则成矣。成则无道而非善也。故曰："成性存存，道义之门。" 

未形之前，不可得而言矣，谓之至善，何所据而论?既形之后，方有所谓性矣，谓恶非性具，何所从而来?程子曰："恶亦不可不谓之性"，得之矣。 

性者缘乎生者也，道者缘乎性者也，教者缘乎道者也。圣人缘生民而为治，修其性之善者以立教，名教立而善恶准焉。是故敦于教者，人之善者也；戾于教者，人之恶者也。为恶之才能，善者亦具之；为善之才能，恶者亦具之。然而不为者，一习于名敖，一循乎情欲也。夫性之善者，固不俟乎教而治矣。其性之恶者，方其未有教也，各任其情以为爱憎，由之相戕相贼，胥此以出，世道恶乎治，圣人恶乎不忧。故取其性之可以相生相安相久而有益于治者，以教后世，而仁义礼智定焉。背于此者，则恶之名立矣。故无生则性不见，无名教则善恶无准。 

识灵于内，性之质。情交于物，性之象。仁义中正所由成之道也。 

性之本然，吾从大舜焉，人心惟危，道心惟微而已。并其才而言之，吾从仲尼焉，性相近也，习相远也而已。侧隐之心，怵惕于情之可怛；羞恶之心，颡于事之可愧，孟子良心之端也，即舜之道心也。口之于味，耳之于声，目之于色，鼻之于嗅，四肢之于安逸，孟子天性之欲也，即舜之人心也。由是观之，二者圣愚之所同赋也，不谓相近乎?由人心而辟焉，愚不肖同归也；由道心而精焉，圣贤同涂也，不为远乎。夫是道之拟议也，会准于三才，参合于万物，圣人复起，不易吾言矣。 

父子兄弟，天性之亲也，仁也；君臣朋友，人道之宜也，义也；夫妇齐体而易气，介乎其间者也。同育而承宗者，仁也；犹可以离之者，义也。故曰"立人之道，曰仁舆义" 。

五伦、五常不相配，君臣、朋友，义也；父子、兄弟，仁也；夫妇恩义，仁义兼也；礼，所以节此也；智，所以知此也；信，所以实此也。
存乎体者，气之机也，故息不已焉。存乎气者，神之用也，故性有灵焉。体坏则机息，机息则气灭，气灭则神返。神也返矣，于性何有焉! 

或问：人心静未感物之时，可以验性善，然乎？曰：否。大舜孔子吾能保其善矣，盗跖阳虎吾未敢以为然。何也?发于外者，皆氐乎中者也，此物何从而来哉?又假孰为之乎？谓跖也、虎也、心静而能善，则动而为恶，又何变之遽夫静也?但恶之象未形尔，恶之根乎中者自若也，感即恶矣。诸儒以静而验性善者，类以圣贤成性体之也。以已而不以众，非通议矣。 

天者，言乎其冒物也。帝者，言乎其宰化也。神者，言乎化机之不可测也。性者，言乎其生之主也，精气合而灵，不可离而二之者也。命者，言乎其赋之非由我者也，造化神而章物，莫之为而顺者也。天道者，言乎运化之自然，四时行，百物生，乾乾而不息者也。圣人者，言乎人道之至也，穷理尽性至命，以合天之神者也

耳目开而视听生矣，魂魄拘而思识生矣。万物之情，其入我也，以耳目之灵；其契我也，以魂魄之精。耳目虚，物无不入；魂魄之精有主，盖有不受之物矣。不受也者，逆于性者是已。

气附于形而称有，故阳以阴为体。形资于气而称生，故阴以阳为宗。性者阴阳之神，理生于形气，而妙乎形气者也。观夫心志好恶，魂魄起灭，精矣相待而神。是故两在则三有，一亡则三灭。 

气不可为天地之中，人可为天地之中。以人受二气之冲和也，与万物殊矣。性不可为人之中，善可为人之中。气有偏驳，而善则性之中和者也。是故目之于色，耳之于声，鼻之于臭，口之于味，四肢之于安逸，孟子不谓之性，以其气故也。刚善柔善，周子必欲中焉而止，以其过故也。 

天地之化，人生之性中焉而已。过阴过阳则不和而成育；过柔过刚则不和而成道。故化之太和者，天地之中也；性之至善者，人道之中也。故曰："惟精惟一，允执厥中"，求止于至善而已矣。 

气神而精灵，魂阳而魄阴也。神发而识之远者，气之清也。灵感而记之久者，精之纯也。此魂魄之性，生之道也。气衰不足以载魄，形坏不足以凝魂，此精神之离，死之道也。 

"造化生人，古今异乎?"曰："天赋相近，何太远哉?习性之日殊尔。古也朴，今也日文；古也直，今也日巧。神凿而灵散也久矣，鸟巢之卵，焉得探而取之?六经之教，救其习之日降而已矣。"

圣愚之性，皆天赋也。气纯者纯，气浊者浊，非天固殊之也，人自遇之也。圣人治天下，必欲民性至善而顺治，故立教以导之，使其风俗同而好尚一，虽不尽善，而为恶者亦鲜矣。


●见闻篇 

见闻梏其识者多矣。其大有三：怪诞，梏中正之识；牵合传会，梏至诚之识；笃守显卉，梏自得之识。三识梏而圣人之道离矣。故君子之学，游心于造化之上，体究乎万物之实，求中立至诚之理而执之。闻也、见也、显卉也，参伍之而已矣。 

具神明之性者，学道之本也。天不畀之以神明，命也。天与之神矣，而不学以充之，是自弃者也。学矣，袭谬踵陋，不能致精以合天人，是挈明入昧也。二者皆负于天者也，是以君子咎之。寡神识而限于命者，君子弗咎也。 

或问："义集矣而气不充，有是乎？"王子曰："否。凡以气之馁者，皆理之不直者也。义集则直矣，而何不充之有?"曰："有不敢为者，何也?"曰："盖有之矣，其不明诸道而慑于利害者尔，要皆鄙夫之心为之。君子之于道也，精于人物之理，达于天地造化之秘，而无不明。明则进退取舍、死生祸福咸有一定之拟，加之义集而气充，所谓'介如石'者有之矣，安有利害之恐以动其中乎?安有鄙吝自私之心而反自蚀其气乎?故明道者养气之助，气充者明道之成。"

事物之实核于见，信传闻者惑；事理之精契于思，凭记问者粗；事机之妙得于行，徒讲说者浅，孔门之学：多闻有择，多见而识也；思不废学，学不废思也；文犹乎人，而歉躬行之未得也。后之儒者，任耳而弃目，任载籍而弃心灵，任讲说而略行事，无怪乎驳杂曰长而蔽其涂矣。 

学道而寡通变，则无顺施之政；为政而离经术，不过徇俗之才，此道学、政术歧而二涂矣。故学求适用，而政自道出，则几也。物各得其分谓之仁；事适其宜谓之义；周群伦之情谓之智；其实以御物谓之诚。是道也，学之能裕于已，则礼乐刑政一以贯之而无不可施矣，此孔孟之学术也。 

世之学者所入之涂二；颖敏者易解悟，每暗合于道，故以性为宗，以学为资；笃厚者待资藉，始会通于道，故以学为宗，以纯为资。由所遗异，故常相诋焉。皆非也。孔子曰："默而识之，学而不厌，何有于我! "于己也不有焉，又何诋入也欤? 

梦，思也、缘也，咸心之迹也。梦较胜否，斯骄吝之心未灭已；梦较利，斯忮求之心未灭已。 

古人之学也尊师，故道德之成也足以裕己而成化。今之人于友不亲焉，况师乎! 无怪乎道德之不古若也。或曰："六经周孔典籍炳也。"曰："此其大法也。其权衡之妙，不可传者与! 其人俱往矣，不可得而亲炙矣，此惟默契道体者能之。其次莫如得师友。得也者于道也什九，不得也者于道也什一。" 

学有记诵而能言其义者，施之治事犹扦格焉，与道二故也。情思而能言者，由乎中出矣，行犹有滞焉者，物之变极末尽也，践履之熟而能言者，内外之契周而参伍之变神，言无不实矣，可以宰世可以议道，可以训远。 

或问学，曰："明理而躬行之。"请益，曰："改过。"请益，曰："坚其志勿急其浚虽作圣可也。" 

学博而后可约，事历而后知要，性纯熟而后安礼，故圣人教人，讲学、力行并举，积久而要其成焉。故道非浅圃贿所可议也。 

义然后可以语命，不义则畔道矣。得也谓之道幸，丧也谓之道诛。命云乎哉! 命云乎哉! 

务高远而乏实践之仁，其弊也狂；务执古而无泛观之智，其弊也迂。狂则精实之学可以救之；迂则达变之学可以救之。 

义理明，天下无难处之事，固也。缓不能断，弱不能振，亦明而不能行矣。是故穷理，养才与气，不可偏一也。穷理在致知之精，养才气在行义之熟。 

学者于道，贵精心以察之，验诸天人，参诸事会，务得其实而行之，所谓自得也已。使不运吾之权度，逐逐焉惟前言之是信，几于拾果核而啖之者也，能知味也乎哉! 

虚明者．能求万物之情也已；公忠者．能正万物之实也巳。虚无物淆故明；忠无物挠故公。虚明也者，智之体也；公忠也者，仁之用也。是故明王修之，则天德而致治；人臣修之，以王道而辅运；学者修之，和礼义而安身。 

静、生之质也，非动弗灵。动、生之德也，非静弗养。圣人知乎此，精之于人事，和之于天性，顺之于德义，其机若谋，其成若符，其适若休。常之谓天道，纯之谓大德，是谓与神合机，非求于动而能若是哉! 世之人知求养而不知求灵，致虚守静，离物以培其根，而不知察于事会。是故淡而无味，静而愈寂，出恍入惚，无据无门，于道奚存乎?谚有之曰："土闭不活，不蕲而；水闭不流，不蕲而溲，"言灵之不入也。 

学者欲要名于俗，而求异于常，未有不粲谛八刀陷于异流者。阴阳家之足以知天也，五行家之足以知命也，术数家之足以知人也，皆圣道之蟊贼也，世之惑也久矣，安得推明孔氏之徒而与之共学乎？ 

昏塞故狭小，虚明故广大。

人心淡然无欲，故外物不足以动其心，物不能动其心则事简，事简则心澄，心澄则神，故"感而遂通天下之故"。是故无欲者，作圣之要也。

耳目之闻见，善用之足以广其心；不善用之适以狭其心。其广与狭之分，相去不远焉，在究其理之有无而已矣! 

学者于贫贱富贵不动其心，死生祸福不变其守，则天下之事无不可为矣。

义以御事，有守有权。守者恒自得，于事也多迷焉；权者恒济事，于己也多迷焉。故不失己而济者，义权之上者也，不然，不如守而已矣。

道无二本，心之理一，故也。事变万殊，圣人乃时措。 

气有以恐惧而胜者，畏法者也；有以义理而胜者，乐天者也。易即时措之道，随时变易，无有穷已，故曰："生生之谓易"。"感而遂通"者，能"达之天下气"；"知几其神"者，能"退藏于密"。
贪欲者、众恶之本，寡欲者、众善之基。 

静而无动则滞，动而无静则扰，皆不可久，此道筌也，知此而后谓之见道。天动而不息，其大体则静，观于星辰可知已。地静而有常，其大体则动，观于流泉可知已． 

动静者、合内外而一之道也。心未有寂而不感者，理未有感而不应者，故静为本体，而动为发用。理之分备而心之妙全，皆神化之不得已也。圣人主静，先其本体养之云尔。感而遂通，左右逢原，则静为有用，非固恶夫动也。世儒以动为客感而惟重乎静，是静是而动非，静为我真而动为客假，以内外为二，近佛氏之禅以厌外矣。 


●潜心篇 

潜心积虑，以求精微；随事体察，以验会通；优游涵养，以致自得。苦急则不相契而入，旷荡则过高而无实，学者之大病。无事而主敬，涵养于静也。有内外交致之力，整齐严肃，正衣冠，尊瞻视，以一其外，冲淡虚明，无非僻纷扰之思，以一其内，由之不愧于屋漏矣。此学道入门第一义也。 

无事而主敬，涵养于静也，有内外交致之力；整齐严肃，正衣冠，尊瞻视，以一其外，冲淡虚明，无非僻纷扰之思，以一其内，由之不愧于屋漏矣。此学道入门第一义也。

人心当思时则思，不思时则冲静而闲淡，故心气可以完养。或曰："心不能使之不思。"曰："涵养主一之功未深固尔。苟未深固，则淆乱而不清，岂独思扰于昼?而梦亦纷扰于夜矣。深固则渊静而贞定，无事乎绝圣弃智，而思虑可以使之伏矣，然非始学者之物也。"

格物者，正物也，物各得其当然之实，则正矣，物物而能正之，知岂有不至乎! 知至则见理真切，心无苟且妄动之患，意岂有不诚乎?意诚则心之存主皆善而无恶，邪僻偏倚之病亡矣，心岂有不正乎! 学造于心正，道之大本立矣，而家而国而天下，以此推之可也。 

言以示道，心之华也。貌以表心，道之舆也。故动容出辞不背理者，心之不忘，德之有将尔。然惟纯则安。

或问："养气助长之害如之何？"曰："义集生气，则心无愧怍，无往而不可行。义未至而徒盛其气焉，危行不足以明道，激论不足以成德，外阻挠而中消悔者多矣，不几于害气乎哉?"

自得之学，可以终身用之。记闻而有得者，衰则忘之矣，不出于心悟故也，故君子之学，贵于深造实养，以致其自得焉。 

广识未必皆当，而思之自得者真；泛讲未必合，而习之纯熟者妙。是故君子之学，博于外而尤贵精于内；讨诸理而尤贵达于事。 

心理贵涵蓄，久之可以会通冥契。何也?心之神，敛而存，荡而亡者也。有所得而固存之，日见其充积也；有所闻而固蓄之，日见其畅逢也。故"中心藏之，何日忘之"，由于不言。道听涂说，谓之弃德。

幽独之地，心能淡然不系于物，可以寡欲而养神也。穷理致思，非物事之应也，能致如应之诚，可以体物而养心也。物交于前，顺理而应，无意无必，不惟利事也，可以养性矣。物交之后，有得有失，安于所值，而喜愠不蒙焉，不惟明道也，可以养德矣。

人心如匮，虚则容，实则否，道义者心之天理也，知之必践之，以为实而匮之。戾乎道义者，心之私欲也，知之且禁之，以为砂磔而弃之，匮之未盈，犹足容也；故私欲之感，或可以乘隙而入，至于天理充满，无少亏欠，匮盈而无隙可乘矣，夫安能容。故学者当蓄德以实其心。 

或问闻道，曰："非言语也。"得道，曰："非见闻也。遂于事而会于心，斯谓之闻；养于中而畅于外，斯谓之得。" 

淳厚者学道之基也。轻躁者其天机必浅，学也安望其至道。故变其质而后可以言学。 

学之大要有三：父子、君臣、夫妇、兄弟、朋友，存乎性义焉；动静、云为、起居、食息存乎礼则焉；进退、取舍、死生、祸福存乎义命焉，学成而道全矣。圣人尽性弘道，亦不过此。 

目可以施其明，何物不视乎! 耳可以施其聪，何物不听乎! 心体虚明广大，何所不能知而度之乎! 故事物之不闻见者，耳目未尝施其聪明也；事理之有未知者，心未尝致思而度之也。故知之精由于思；行之察亦由于思。 

义所当为，勇以为之，择善固执之义也。以为众所不为而止，流也，流则贼于性；以为学之未及而止，画也，画则贼于德。

思之精，习之熟，不息焉，可以会通于道；一之，可以入神。 

君子之学，博文强记，以为资藉也；审问明辩，以求会同也；精思研究，以致自得也，三者尽而致知之道矣。深省密察，以审善恶之几也；笃行实践，以守义理之中也；改过徙义，以极道德之实也，三者尽而力行之道得矣。由是而理有未明，道有未极，非其才之罪也，卤莽邪僻害之也。是故君子主敬以养心，精义以体道。 

明道莫善于致知，体道莫先于涵养。求其极，有内外交致之道。不徒讲究以为知也，而人事酬应得其妙焉，斯致知之实地也不徒静涵以为养也，而言行检制中其则焉，实致养之熟涂也。 

上者师心，其次师师。孔子闻而知之，师心也；无常师，师师也。无所不师，故其道莫u。

未有应也，"戒慎乎其所不睹，恐惧乎其所不闻"。既有应也，"非礼勿视，非礼勿听，非礼勿言，非复勿动"，如此而已矣。

必从格物致知始，则无凭虚泛妄之私；必从洒扫应对始，则无过高猎等之病。上达则存乎熟矣。 

夫何以谓存养？曰："心未涉于事也，虚而无物，明而有觉，恐恐焉若或汨之也。"夫何以谓省察？曰："事几方蒙于念也，义则行之，不义则否。履冰其慎也，恐一念不义，蹈于小人之途也。"曰："存省、善矣，亦有不可行者，何也？"曰："或时势之殊，始而穷理未至也，能中止以改图，亦不害其为善。故曰：'善无常主'，此既事体量之学也。" 

学有变其气质之功，则性善可学而至。不然，徒事乎口耳讲论之习，终不足以入圣。

程子曰："有意坐忘，便是坐驰"，何如?曰："此为有意求静者言之也。"然则静不可求乎？曰："求则不静矣，故曰坐驰。"然则何以静?曰："主敬之纯，可以与此。静有二：有境静，有心静。酬酢己境，静也；心之思犹在，不思则心静矣。"然则心以思为主，何谓也?曰："在应事可也。谓静以思为主，此儒之自苦者尔。有感则思，无感则不思，亦足以养神，何胶于思而为之! "曰：'不几于异端之虚静乎?"曰："异端之学无物，静而寂，寂而灭；吾儒之学有主：静而感，感而应，静而不思何害?易曰：'无思也，无为也，感而遂通天下之故'。然则仲尼几异端乎?" 

或问易简之道，曰："易之神、理也，大舜孔子之卓涂也，畴其能之! "请学诣，曰："广大之能精微也，高明之能中庸也，可以与此焉。"请所从事，曰："知其所不得不为与其所不屑为，于是乎得之。不屑为而致力，名曰贪侈，由骄矜之心害之也，庸人之扰扰不与焉；所当为而不为，名曰苟简，由怠肆之心害之也，庄老之无为不与焉。" 

养性以成其德，应事而合乎道，斯可谓学问矣。气质弗变，而迷谬于人事之实，虽记闻广博，词藻越众，而圣哲不取焉。 

古人之学，内外一道，达于治绩者，即其学术之蕴；修于文词者，即其操行之余。今之儒者，学与事恒二之，故讲性者有不能变其质矣；论命者有不知要于义矣；修仁义者，功利之媒矣；明经术者，刑法之资矣，皆蔽也。故习于己而不能达于事者，谓之腐儒，厥罪小；援圣假经而循利于时者，谓之俗儒，厥罪大。 

古之学也，为道；今之学也，为文。古之学也，精于六经；今之学也，博于百氏。百氏未尝无所取也，驳而惑人尔。君子欲大于学，求之六经、孔、孟足矣。学能言之，足以传矣。百氏之言，文有余而道不足，反之身心之益，悠哉浅乎!况言不及道者耶?况离圣而淫于异端耶?

事理之常，顺以应之，得吾心之乐也易；事势之变，预以图之，释吾心之忧也难。

不练事者安达治几?务文词者安知治道?

交际退逊，非降志也；横逆自反，非畏人也；守道而完德，与乐天为徒者也。故能澄之不清，挠之不浊。

人一受元气以生，天地之美无不备具。故知至于道，行极于德，谓之完人，足以答天矣。利达者形之影，风之声也，虽不至实至矣，故君子贵修。 


●御民篇 

御民以道不以术，守我之正而感服不计焉，付得失于民尔。术不可久，民不可愚，虽暂得之，终必失之，民以我非诚也，故圣人王道。 

法久必弊，弊必变，变所以救弊也。或曰："法无不弊，变亦弊。"曰："然。可坐视哉! 权其利害多寡，变其太甚可也。"曰："变有要乎？"曰："渐。春不见其生而曰长，秋不见其杀而曰枯，渐之义也，至矣哉! " 

圣人置天下于安平，莫先于植纲纪。何谓纲纪?居重以驭轻，督内以制外，柔夷以绥夏也。是故有六官率属焉，有省道敷政焉，有郡县分治焉，有王使廉察焉，有边镇防御焉，有縻之夷捍蔽焉。六者总之为纲，维之为纪，封建不行，势不容已之道也。王都重则外制，边镇固则内安。縻之夷，以不治治之，天子有道，守在四夷也。 

权、所以运国势，纪纲、所以系国脉，人才、所以主国命。故国之不亡者三：权不下兀国不亡；纪纲不堕，国不亡；不用小人长国，国不亡。 

三皇无为，顺民也。五帝有为矣，易简而不矜功，若无为也。三代变革，不得已也。秦、汉以还，有为而为之，不缪于道者犹可观也。呜呼，天下之势，变而不可返之道也，先王之治迹顾可返之哉？故圣人守道以御时，因势以求治。

弗通于时而泥古，斯困溺于法制者也，迂；谋近小而昧远图，斯困溺于功利者也，陋。二者皆暗于道者也，谓之识局。 

圣王神道设教，所以辅政也。其弊也，渎于鬼神而淫于感应。礼曰："刚毅犯人妨于政，鬼神过节妨于政。"言失鬼神之中也。后世之鬼神亵而不敬，惑而诬，皆妨政教也夫! 

安天下不失丘民之心，固矣。而贤智在位，豪杰得所，尤其所急焉。夫是人也，一世之标准也，王者能尽畜而有之，则天下之变在我。不幸而有乱逆者，皆愚谬之夫尔。愚谬安足成乱，故乱天下者，才智之堆也。是以圣王知之养之，学校罗之，科目录之，才艺廪之，史胥拔之，山泽之隐而不得其所者寡矣。 

仁、义、礼、乐维世之纲；风教、君师，作人之本。君师植风教者也，风教达礼乐者也，礼乐敷仁义者也，仁义者君师之心也，八者具而和平之治成矣。虽谓之尧舜可也。 

圣王慎内修，戎狄e障，御之而已。风不可使侈，俗不可使奸，政不可使峻，民不可使激。风侈则犯礼，犯礼则俗；奸俗奸则玩法，玩法则政峻；政峻则民怨，民怨则激乱。乱出于民怨，伤其本者矣，谁复戴之?秦二世是也；民犹有思者，虽失之，犹得之，汉光武是也。故曰：蝎之C木，病自内也，蛲Y之啄人，人不可避也。

茹毛饮血，不若五谷之火熟也；缀羽被卉，不若衣裳之适体也；巢居穴处，不若宫室之安居也，标枝一野鹿，不若礼义之雍容也。珍食华腊，五谷之蠹也；锦绮文毂，衣裳之贼也；W宇雕墙，宫室之蛊也；繁文苛政，礼义之邪也。是故治化未适也，圣人忧之于始；治化既漓也，圣人忧之于终。

事势有轻重，为政有几宜。必俟大有更革而后可救其积弊者，重也；渐次而变亦可以返其未极者，轻也。施之失其宜，未有不养患而激乱者，要之贵察于几。 

人非乐天之心，不能制情于道，故莫不有欲。欲则贪侈，贪侈则僭，僭则乱，圣人以礼防天下，使民各安其分而不争，是故或役或承、或亢或卑、或宠奴夺、或泰或约、一受其正。奔命执分而无外慕，心定故也。是谓天下齐一、久安、长治之道乎! 失其防者反之。 

治安之国，其事简，其赋轻，其政平，其气和，其民乐，灾异足以警寇贼，奸宄无衅以起，夷狄仰其治而顺化，而祥瑞不与焉。危乱之国，其事繁，其赋重，其政僻以淫，其气乖。其民畏以怨，祥瑞适以肆寇贼，奸宄窃发，夷狄乘其敝而扰，而灾异不与焉。 

辩上下，定民志，不可无礼；风霆流行，天命不测，不可无鬼神。然而繁仪文则渎礼，求感应则渎神。渎礼则民大困，困极则诈矣；渎神则民大骇，骇久则诬矣，非圣人设教之本始也。后世事神，用礼之遇也。是故"敬鬼神而远之"，以礼之实而治国，使忠朴有余而不弥于文，仲尼之道，隐也久矣。

有圣人而后名教立。定之以天命则妄心灭；定之以礼义则遂心亡；定之以法制则纵心阻。故名教者，治世之要也。 

人心、道心皆天赋也，人惟循人心而行，则智者、力者、众者无不得其欲矣。愚而寡弱者、必困穷不遂者矣。岂惟是哉! 循而遂之，灭天性，亡愧耻，恣杀害，与禽兽等矣，是以圣人忧之。自其道心者，定之以仁义，齐之以礼乐，禁之以刑法，而名教立焉。由是智愚、强弱、众寡，各安其分而不争，其人心之堤防乎? 

或曰："以自然治天下可乎？"王子曰：'此庄、老之政也。天下可以自然治，羲轩尧舜为之矣。民无统主，则强食弱也，众暴寡也，智死愚也。极也必反之，相戕相贼，报覆相寻，民之获其生者寡矣。是放任其自然者，乱之道也。美色，人情之所欲也，强而众且智者得之。货利，人情之所欲也，强而众且智者得之。安逸，人情之所欲也，强而众且智者得之。得之则乐，失之则苦，人情安得宴然而不争乎?安能皆如老、庄之徒，淡然无欲乎?安不至于乱乎?故曰极也必反之，反之者，求报也。圣人之生于时，安得不为天下求安?故仁义道德之修，非徒为己也，将以化人也，礼乐法制之设，不徒治人也，亦以安己也，势之所必然者也。谓圣人得已乎?夫法以治之，而犹有意外之奸，况荡然自由乎?云自然者，谬幽之说也。"

是故法者，拟定而不可通者也，久而弊生；道者，随时济变以取乎中者也，万世无弊。君子之治天下也，不贵同其迹，而贵于得圣人之心。不贵泥厥法，而贵于合圣人之道。诚得圣人之心舆道施之，虽不揖逊封建，亦可以垂衣而治矣。泥法而守其迹，未有不为虫鼠乐趋之地也。

天下顺治在民富，天下和静在民乐，天下兴行在民趋于正。上节俭，刚寡取于民而富矣；上简易，则动于民者寡而乐矣；上稽道于圣，则民不惑于异术而趋于正矣。 

圣王敬天不泥天，以人事足以胜之也，故奸宄无以乘其惑；庸主不慢天则泥天，而应天之实无闻也，故奸宄得以藉其变。 

正大广远，以之立法；公平明恕，以之用法。不正则戾道，不大则用小，不广则偏于一，不远则所施不久。 公平则人服，用明则情得，用恕则法行而物感，要终之仁也。 

世之平也，安静中和之士皆足以有为，缓急有用；苟无俊杰焉，诡特不羁之才亦可也。或曰："诡特无行，不可!"曰："时急其所长也，顾御之有道焉尔，德也岂悉求于众人哉!震之以敦大之气，入之以诚信之操，则受变于我而才无不效矣。" 

三皇草衣木食，人曰时也。王子曰：圣人俭以顺俗也。 尧舜茅茨土阶，人曰时也。王子曰：圣人俭不务饰也。此天下之大乐也。 今之时政繁矣，风侈矣，民劳矣，财困矣，生促矣，天下之大灾也。上之人乃不思而返之，其胥溺之道乎!舍是而欲有为，其为治也亦外矣。 

圣人为治，豫调夫国势之机， 机伏而不可见者，议之若未然，举之若无所事。一失厥会，轻者浮，重着压，强者甚，弱者微，事去而不可为矣。 故执古者，失于时宜；徇俗者，蔽于囚陋；守法者，惮于更革；举不足以论机也。通照远观，其惟神识之士乎! 


●小宗篇 

小宗之法，尊祖也。尊祖于上，所以合族于下。其纪有三：公庙以达孝思，仁也；公田以给婚嫁，义也；公会以齿长幼，礼也。三者行而族纪矣，族纪则治。孟子曰："人人亲其亲，长其长，而天下平"，此之谓也。

或问孝。曰："理世之首务。君子能尽孝亲之道，则众善集而群邪亡。始也，一乡信之。大也，天下化之。"曰："请事。"曰："虞舜尊亲为大，曾子养志为至，孔子以色为难，兹孝之大节也。"曰："非富贵不足以尽之乎?"曰："玉粲锦衣而爱敬未至，如亲之乐何?心敬辞婉而容色愉愉，虽蔬食水饮，欢也。君子亦贵乎悦亲而已。富贵者，所遇之时，非由乎我者也，孰能必得之?庶人之孝，勤四体而通神明，岂必藉轩冕哉?"

利欲昏智，败义，丧仁。

"不学而达于政，有诸?"曰: "世未有不学而能者也。学之术二：曰致知，曰履事，兼之者上也。察于圣途，谙于往范，博文之力也；练于群情，达于事几，体事之功也。然而师心独见，暗与道合，亦有不博文者也。虽然，精于仁义之术，优入尧舜之域，必知行兼举者能之矣。"

不患其无才，患其无学；不患其不任，患其不忠；不患其无功，患其无志。

强率害质直，诡随害融达。

功业者，圣贤之所有事也。志不立，不足以成；志具矣，不会于时焉，亦未如之何也已。是故君子修志俟时，而无意无必焉。强以趋时，不契于几，不见道者之常尔，如时义何哉?功不足言，而志已顿Z矣。是故君子以修道责之己，以行道俟夫时，以成功归之天。

智略而能守正，贵盛而能遣权，功高而能退晦，三者明哲所以自保也。

练事之知，行乃中几；讲论之知，行尚有疑。何也？知，在我者也；几，在事者也。譬久于操舟者，风水之故审矣，焉往而不利涉?彼徒讲于操舟之术者，未涉江湖，而已不胜其恐矣，安有所济之哉？盖风水者，几之会也，非可以讲而预者也。故程子曰："得而后动，与虑而后动异。"

命于道德，会于礼乐，化乎上下而不知所由，此之谓圣臣矣。守道正躬，不为物劫，可以托孤寄命者，此之谓淳臣矣。顺度慎行，才以济物，谦谦而不居者，此之谓名臣矣。论不亢情，和不失物，惴焉随其时者，此之谓具臣矣。

"君之望乎臣者，欲利其国也。有二臣于此，一死义而社稷亡，一忍生而社稷存，将孰从诸?"曰："臣之事君也，尽其心力而已矣。力可以存社稷，孰轻死焉？不然，则忍心以要功利者矣。事无成而名隳，又其如殉哉！"

道不行不去，贪而害仁；及乱不能死，害义；能死，亦害智，何也?始而不能决其去也。孔子"危邦不入，乱邦不居"，先几也，殉道也，保身也，古之全德神矣夫！

"内不失贞，外不殊俗，如之何?"曰："不能兼也。同俗则失贞，和而不同可也。""乱世如之何? "曰："圣人有道焉，亦不污于俗。"

东极之民侥，南极之民谲，西极之民戾，北极之民悍，中土之民和，非民性殊于四极也，习于圣人之教然也。 蛮夷者，划疆土俗限之也，圣人之教可达，孰谓异吾民哉？ 

事虽易，而以难处之，末有下治之变：患虽远，而以近虑之，末有不及之谋。此所谓至慎，此所谓先几。 

显者，示以晦之理则闷；浅者，动以深之机则迷；愚者，诏以智之谋则惑。人各有至，不可强也。


●保傅篇 

礼保傅篇曰："太子孩提，三公三少讲明仁孝礼义，以导习之。逐去邪人，不使见恶行。比选天下端士，孝弟闳博，有道术者，以辅翼之，使之与太子居处出入。故太子乃日见正事，闻正言，行正道。"盖左右正则太子正，太子正而天下定矣，此三代所以有道之长也。嗟乎！后世人主于太子非不教也，不循乎三代之遣法矣。师保之官非不设也，不惟其道术者有之矣。左右之人非不比选也，不得舆之居处而出入矣。深宫秘禁，妇人与嬉游也亵狎燕闲，奄竖与诱掖也。彼人也，安有仁孝礼义以默化之哉?习与性成，不骄淫狂荡，则鄙亵惰慢。由是闻正言，若侏之乱耳。见正人，若芒刺之在背，是岂天下之一福也哉?人主乃不思而反之，何耶?近世太子有以文词书艺称者，不亦君子之教乎?嗟乎！彼善于妇寺之养者也，谓天下之本在兹乎?文王世子曰："三王教世子，必以礼乐。乐所以修于内也，礼所以修于外也。礼乐交错于中，发形于外，是故其成也怿，恭敬而温文。"夫恭敬而温文，谓文词书艺而已乎?

兵者，不得已而用之者也。能算亦有损，况无算乎?能胜亦有损，况不胜乎?故势犹有可图者，自治以全之可也。书曰"舞干羽于两阶，有苗来格"，此之谓也。

王者谦则君臣和，卿大夫谦则国政和，国政和则民安，故和者治之门。问谦，曰"不自大。不自大则不矜，不矜则不自任，不自任则情平，情平则和。"问谦之繇，曰："无欲。"无欲之繇，曰："内足。"

好问好察，舜不自智；立贤无方，汤不任类。不自智则协众情，不任类则无私人。众情协则政平，私人无则贤用。

农困则庾虚，庾虚则兵疲，兹用可忧矣。善渔者不泄泽，善田者不竭卉，畜其利者深矣。农困、国之大疹也，乃不思而忧之!作无盆，崇土木，耗货财，是谓剥本。 

征于国之危乱者，亦观其臣民之风俗尔。附权死党、奸度罔上之臣作，则淫比矣，淫比者篡。要结宾客、藏匿亡命之民作，则淫朋矣，淫朋者盗。盗之势在下，犹可为也，篡之势在上，非大力不能反，难矣哉。

皇极之建，其大有五。一曰清心志，二曰定纪网，三曰正礼教，四曰求贤才，五曰窍名实。心志清则不惑于非道，而极之本立矣；纪纲定则维制固，而国之势奠矣；礼教正则常道兴，而俗尚不惑于邪矣。贤哲用则职任得人，而治化溥矣。名实窍则上下不罔，而苟且欺蔽之风远矣。

征于国之危乱者，亦观其臣民之风俗尔。附权死党、奸度罔上之臣作，则淫比矣。淫痹贿篡。要结宾客、藏匿亡命之民作，则淫朋矣。淫朋者盛。盗之势在下，犹可为也；篡之势在上，非大力不能反，难矣哉! 

皇极之建，其大有五：一曰清心志，二曰定纪纲，三曰正礼教，四曰求贤才，五曰核名实。心志清则不惑于非道，而极之本立矣；纪纲定则维信制固，而国之势奠矣；礼教正则常道兴，而俗尚不惑于邪矣；贤哲用则职任得人，而治化溥矣；名实核则上下不罔，而苟且欺蔽之风远矣。 

"韩魏之六国，不足以敌秦而亡于秦，陈涉之六国，反以之灭秦，何也?"曰："六国者，所世有也。世有者，必欲曲保之，其得失重，故自守之虑常十之八九，其势也，卒至于澌亡而已。陈涉之六国，本非所有者，以秦之人攻秦也，其得失轻，故横行足以乱秦，势盛足以亡秦。传曰：'以瓦砾注者巧，以黄金注者昏。'不直曰六国无谋。秦人之无道也。"

人主之权，不在宰相则在外戚，不在外戚则在近习，出此入彼之道也。圣帝明王，世不常有，精勤万几，无懈者难。诚如是，未有不托诸人以求自逸者，夫权安得而不移?惟贤者视君犹亲，视国犹家，兢兢焉日恐其偾也，故君逸而国亦治。斯人也，周、召是已，世亦鲜矣乎！匪其人，不亦危哉，是故慎任人之选，杜窃权之渐，遣厥孙谋，其庶几乎！

都会之形胜，关中幽燕上也。劲兵之区，莫如北鄙，阻关塞之险，易于制虏，南面以临天下，百蛮不足服也。关中天府四塞，亦足以控制戎虏，惜转漕之艰耳。故曰上泽路平而晋阳孤，唐邓服而荆襄慑，淮阳顺而吴越可以坐制，分据而主之之势也。巴蜀天险自守之区，故未乱先变，既乱后平，圣王每不急之，以为囊中物也。夫尧舜三王，天与明德，无思不服，形势不足言也，况所据复得其地者乎?下此者，未有不藉其势者也。故形胜者，三之缓，七之急也。

或问"持盈之要"，曰："苞桑之戒，投艰之忧，心日兢兢也。"曰："请从事。"曰："崇节俭，禁侈u，为天下养财；敦教化，尚气节，为天下养义；谨关塞，择将才，为天下养兵。"

清明之朝，其臣多廉；浊乱之朝，其臣多贪，势使然也。一人而遽变者，奸巧自植，与时浮沉也。防民植教，安于斯人望之?其不变者何也?以道自持，不以时之清浊异己之操者也。古谓拔俗而立，其斯人之俦乎！

世道之高下，时势之变，不容己者乎！圣贤汲汲，随时以道救之，又恶能已乎?尧舜揖让，若无与于己焉。二帝已往，一道也。禹之传子，惧圣贤不恒有，启乱也，斯又一道也。汤则放桀矣，犹惭而让贤，若自失焉；武王代商，则任之矣，伐暴救民，犹若不得已焉者。下此有意矣，自私盛也。争夺篡s，不仁之甚者乎！嗟乎！六经安得而不修述乎?君臣父子之义，安得而不正乎?圣贤汲汲之心可以识矣。

帝王之得天下，天地之大义存焉。尧、舜、禹之揖让，嵬乎其不可及矣。汤、武之放伐，顺乎天而应乎人，君臣之际终有愧焉。汉高帝、我太祖以布衣因乱而取之，无愧焉者。高帝犹曰秦之亭长也，我太祖复中国于夷狄，盖邈乎无以尚之。唐太宗假义而终取之，又商、周之不若也。其余篡夺而已矣。

天下有不可返之势，故有不可为之时。机在人也，圣贤且奈何哉?孟子之道不得行于战国，岂皆齐、梁之君之罪哉?亦其势然尔。当是时，秦为富强之国，其民勇于战`，视山东之国，不啻什之二矣。六国之合从，亦岂其势之得已哉?使为秦者休兵自缉，修德睦邻，与天下之民乐生，则六国之君亦得以修德行仁，养民求贤，乘时以自治矣。然而秦不如是也，恃其兵力，日蚕食乎三晋、荆楚之域。攻己国也，不得不以兵应之；攻与国也，不得不以兵应之；秦人一出，而六国之人皆动。当是时也，民求免于死，亡困苦，不可得矣。虽有圣王不忍之心，仁义之政，安所从而施之?故曰势之不可为也。然则为六国计，当柰何?亦日养民任贤，效死勿去，听命于天而已矣。

"王纲解弛，天下崩离，君子之处当何如?"曰："非持危拨乱之才不足返也，非至诚大公之心不足服也，不如逊而避之。""避之不得，当何如?"曰："不为祸始，不为道屈。吊民伐暴，以俟其时，则不始于祸矣；君臣父子，不犯其义，则不屈于道矣。"

"田不可井者三。山谷之坎壤，不可以方制，雍、冀、梁、益、荆、扬之区，平野之可井者能几何哉?一也。大河大陆之区，沟会具而水不潴，二也。 一夫百亩，夺富人之田者多矣，三也。圣人不作无益，顺其治而缘人之情，求归于治而已矣。必言可井者，迂儒之慕古也。势终不能，徒生扰攘尔。"曰："天下初定，乘其势而为之，不亦可乎？"曰："战争方已，务休民也。上虽易姓受命，而民之业自若也。夺而井之，定生怨激乱，仁智者之所不为也。""然则当如何?"曰："阡陌开而兼并生。抑豪、稽籍、正租之法善也。占田有限，所以抑也；疆界有书，所以稽也；租税有常，所以正也。抑则农之业普，稽则田之隐寡，正则贫之食足。官民之利，贫富之愿，由之而可均也，不亦善乎哉? "

祭祀感格之道何如?曰："难言也。"曰："祖考精气一也，天地、山川、鬼神、元气-也，气一将无不通乎?"曰："难言也。夫人之致祭，其礼委委容客，其物芬芬AA，夫惟类若人者，然后能感而享之。吾未知天地、山川之果类人否乎！吾未知鬼神、祖考之犹具体而能饮食否乎！焉能恶而知之。"曰："圣人注祭之为何？"曰："报本追远，仰功酬德，先王仁孝之诚，且因之以立教也。 故祭祀之道，惟圣人能知之，能言之；其余诈己之心以诈人，非愚则诬而已。" 

"北虏之难治何也?"曰："势也。不植五谷，必畜牛羊，畜牛羊，必就水草，是无恒居可依也。人不成有畜，其贫者以射猎治生，是艺骑所由精也。无恒居，则不惮于转徙；艺骑精，故易于为窃；食不足以养，故易以轻生，故曰势也。西南诸夷，碉寨为居；西域诸国，城郭土著，非要功于夷，则终世安顺，亦势也。是故圣王有作，必治其城郭，修其生理，使其各有定所可依，定业可恋。久而安，安而成俗，自无转徙窃发之患矣。此华夷之利，大造之仁也。"

君臣，天地之大义。节义，生人之大闲。守死者，仁人也，义士也；否则乱臣也，贼子也。重臣、亲臣、近臣死于义，远臣死于职守，无辞也。盖此为我君，彼即为我雠矣，安不死?先仕而今不仕者，能晦其名焉，不死亦可也，以不当君之事也。不得遁焉者，亦宜死之，龚胜是也。被举而名逮于君者，死于义可也，避而不仕亦可也。名之不达者，与庶民同也，守义不仕亦可也，虽仕亦可也盖以名分渐微，其责渐轻故尔。

 "酒蘖害谷，罗绮害丝，华腊珍食害味，雕楹刻桷害木，综之害货财耗。天下圣王为民储富，必严令以禁之。"曰："甲令具而俗日侈，何也?"曰："习俗久而上下慢也。等威之坏在兹乎，民之穷在兹乎！以为不足计也，故慢之。甲令在而民不知禁者，由上之自慢始也。故圣王躬行节俭而近习化，近习化而近臣化，近臣化而天下不化者未之有也。金罚没官之令，待顽淫者可也。"

"古人之言曰：植遣腹，朝委裘而天下不乱也，有诸?"曰："当是时也，天下可谓无君矣，徒恃先王之法与泽焉尔。国无君，非外戚乘之，则内奄窃之，势所必至。大奸不能以法制，大恶不可以德感，无所往而非乱阶矣。天下者，祖宗之天下也，必欲永而保之，岂无长贤乎?举而嗣之，天命永昌。遣腹之私，乱之道也。"

鸿荒之初，未有圣人，皆夷狄也；未有名教，皆禽兽也。

威福劫民，是曰权臣；德惠媚民，是曰盗臣。玩习之久，民不知其君，成篡窃矣。

"世道日文，帝王之所尚乎？"王子曰："非然也，势日趋尔。蒉桴土鼓，而金石丝竹作焉；陶匏扫地，而玉瓒崇坛起焉；茅茨土阶，而琼宫瑶台兴焉，此不期而至者也，非日趋之势乎?文过其质，则政烦礼渎而民苦，此天下日枵也，反其质可也。礼求其实意，仪文度数可略矣；物求其实用，浮华侈费可黜矣；政求其实体，弥条苛贯可省矣。"或曰："中古圣人之遗法也。"曰："文乎！文乎！后世日趋于极敝而不可为者乎！能反古质，以从先进，是谓探本。执今之文，而欲天下之民乐生，是执火而求凉也，得乎战? "

天道君德有相值者，有不相值者，皆常道也。尧、汤水旱，不相值者也，舜之凤仪，周之凰呜，适相值也。言其德，后世有作，皆弗可及也。

古之先王敬天事神，小心率众，不敢自命，敬而远之，其义直，故君子由之。后世矫天假神，若影响酬酢，其道诬，故君子正之。

唐隶问福善祸淫如何?程子曰："此理之自然，善则有福，淫则有祸。"曰："天福祸之乎?"曰："理即天道也。书云'皇天震怒'，将有人在上怒之乎?盖理应如此耳。"善恶之报不直者何也?曰："幸不幸也。"此善言天道者矣。 


●五行篇 

天，一也，天下之国何啻千百：譬父之于子，虽有才不才，厥爱惟均也。天象之变，皆为中国之君谴告之，偏矣。以为千百国皆应之，而国君行政之善恶，又未必一曰月而均齐也。参之中正普大之道，茫然未之有合。荡于私数，戾于圣心，必自灾异之学始。 

曰祛淫祀也，而渎鬼神之感应；曰击妖道也，而信天人之休咎，是启源而欲塞流矣，得乎？曰，可以动人主之趋善也。 嗟乎!是则然矣。君有邪心不务格而正之，君有僻政不务谏而反之，乃假不可知者而恐惧之，是舍本而务末也。 久而无应，将自丧其术，何善之能趋，几于佛氏之愚人矣。是故圣人通于性命之本，立于中正之途，虽以神道设教也，尊天地而不渎，敬鬼神而远之，守经正物，不饰妖诞，则风俗同而百家息矣。 

圣人治世，其鬼不神，非鬼之不能神也，经正而法严也。正则邪说不兴，严则妖道罔作，鄙儒术屏迹，若没焉耳矣。 

妖祥，人也，论者由物，惑矣。父慈子孝，君仁臣忠，兄友弟恭，夫和妇顺，虽山崩川竭，不足以为殃。 父子逆而君臣离，人道乖而彝伦荆嬖幸得志而贤哲退抑，虽凤鸟庆云，不足以救其危乱之祸。何也?国家之兴替，人事之善否也。是故责人敬天者其道昌，弃人诬天者其道亡。 

圣人之知来，知其理也。 吉凶祸福之至，亦有不直于理者，圣人所不知也。故推测之术，圣人不贵。 

天地道化不齐，故数有奇耦之变，自然之则也。太极也，君也，父也，不可以二者也。 天地也，阴阳也，牝牡也，昼夜也，不可以三者也。三才不可以四，四时不可以五，五行不可以六。故曰，物之不齐，物之情也。夔一足，人两足，蟾蜍三足，马四足，知蛛六足，蟹八足，a蛆四十足，p百足，是岂物之所能为哉? 一天之道也。邵子于天地人物之道，必以四而分之，胶固矣。异于造化万有不齐之性，戾于圣人物各付物之心，牵合传会，举一而废百者矣。 

或问："治世之有灾l，君德不协于天而谴告之乎? "曰：非然也。乱世之有瑞，夫又谁感格之! 是故尧有水，汤有旱，天地之道适然尔，尧汤奈何哉?天定胜人者，此也。尧尽治水之政，虽九年之波，而民罔鱼鳌；汤修救荒之政，虽七年之亢，而野无饿殍，人定亦能胜天者，此也，水旱何为乎哉!故国家之有灾l，要之君臣德政足以胜之，上也。何也？天道悠而难知，人事近而易见，凡国家危乱者，咸政之不修，民之失所，上之失职也，孰见天帝诃诋乎哉！孰见天帝震怒乎哉!此应天以实不以诬者，尧、汤自修之意也。 书曰："我不敢知曰，有殷受天命，惟有历年，我不敢知曰，不其延，惟不敬厥德，乃早坠厥命。"可谓善言天道者矣。 

雨D时若，风霆流行，天地之德化也。 世有风雷之师，云雨之巫，是人握其棹矣；土主木偶，行祷求应，是鬼司其机矣，然乎！儒者假借而罔正于道，伤造化之大伦，邪诬之俗，谁其责哉！

"祸福有所由主乎? "曰："积善之家，必有余庆；积不善之家，必有余殃。人事之相感招也，而鬼神不与焉。"曰："福善祸淫非与？"曰："比干剖心，盗跖老死，子谓天摄物耶?残贼暴虐，人切愤之，而祸卒被焉者，人道之不容己者也，非人力也，炊归之天尔。善之得福亦如是。干、跖幸不幸尔，非常道也。" 

或问："天开于子，地辟于丑，人生于寅，必待-万八百年，有诸?"王子曰："生成固有序矣，数何拘若是！又何齐若是!岂非以十二辰之数而强附之耶？地辟，物即生之，陆也草木昆虫，水也蛟螭鱼鳖，人亦类也，与俱生矣。盖气化之不容已如此，安能若是久乎?自尧至于兹，止三千余年尔，今视之亦甚远。曰万八百年物始生焉，谓实埋然乎哉!" 

天地之生物，势不得不然也，天何心哉!强食弱，大贼小，智残愚，物之势不得不然也，天又何心哉！世儒曰，天地生物为人耳。嗟乎！斯其昧也已。五谷似也；断肠裂腹之草，亦将食人乎!鸡豚似也；W蜿蝮蝎之属，亦将为人乎！夫人之食夫物，固曰天之为，夫人之生之也，然则虎狼攫人而食，谓天为虎狼生人可乎!蔽于近小而不致大观也矣。 

礼运曰："播五行于四时，而后月生也。是以三五而盈，三五而缺。"嗟乎！月之生与月之盈缺，由于日之远近为之，与五行之播何涉乎?以其实言之，日月往来，乃成四时；今日而后月生，是四时生月矣，可乎？五行家之谬论，类如此。 

孔颖达曰："万物成形，以微着为渐。 五行先后，亦以微着为次。以水最微为一，火渐着为二。"此附会洪范之说也。五行之性，火有气而无质，当作最先；水有质而不结，次之；土有体而不坚，再次之；木体坚而易化，再次之；金体固而不烁，当以为终。虽五行生成先后之序，亦不外此。孔氏之说背矣。 

老子之道，以自然为宗，以无为为用。 故曰"以百姓为刍狗"，任其自为也。 吾见其强凌弱，众暴寡，懊然而不平矣；而况夷狄之侵轶乎!又曰："绝圣弃智，民利百倍。"夫民生之利，累世圣智之人遗之也；若然，则尧忧得舜，舜忧得禹，其志亦荒矣，可乎!有为者，圣人之甚不得已也，必欲无为以任其民，大乱之道也。 故老子之道，以之治身则保生，以之治国则长乱。 

老氏无为，正欲有为，故其道奸；佛氏有见，实无所见，故道愚。 

大禹谟曰："政在养民，水火金木土谷惟修。；言八者能修治之，使遂民用，则养生之具备矣。堤防祛害，灌溉通利，水行地中，则水政修矣。出火纳火，钻燧改火，昆虫未蛰，不以火田，则火政修矣。?蹄泉货，铁冶鼓铸，金政修矣。山林有禁，取木有戒，斧斤时入，木政修矣。画井限田，正疆别涂，高城深池，土政修矣。教民稼穑，播艺百谷，谷政修矣。六政既修，则民用皆足，王者生养万民之功成矣。"解书者曰："水克火，火克金，金克木，木克土，而生五谷。或相制以泄其过，或相助以补其不足。"其后世术士算命之谈乎！于六府之政之修何所取义?遂使圣经正大纯雅之义，暗蚀于纬说之傅会，孰谓儒者之无异端乎？

虚者、气之本，故虚空即气。 质者、气之成，故天地万物有生。生者、精气为物，聚也。死者、游魂为变，归也。归者、返其本之谓也。返本复入虚空矣。佛氏老庄之徒见其然，乃以虚空、返本、无为为义，而欲弃人事之实，谬矣。嗟乎!有生则生之事作，彼佛氏、老庄，父子、君臣、夫妇、朋友之交际能离之乎! 饮食、衣服、居室之养能离之乎！不然，是生也为死之道者也，夫岂不谬！古之圣人非不知其然也，以生之事当尽，而万物之故当治，故仁、义、礼、乐兴焉，其虚空返本之义，圣人则禁之，恐惑乱乎世矣。 

古有自善之士，葆形而全生，绝类而远引，何如？王子曰：天靡曰，四时灭景；地靡海，百川大侵；人靡圣，万物大戾；夫奚宰而平之!故弃世而全形者，庄周、庚桑氏之流，大乱天下者也。 然则圣人不贵生乎？ 曰：圣人心乎无欲，政手简易，德乎俭素，全生之术，若揭诸曰月矣，此尧舜所以无为而难老也，曾何私私然离人而自全之。 

养心性，正彝伦，以成其德，此切问近思之实，孔、孟之真传也。恤亩馈⒔髟只迹劝农积谷、修德怀远，此养民利国之实，尧舜之遗政也。儒过高，讲究玄远，学失其学，治失其治，涂蔽后世大矣。 

元气者、天地万物之宗统。有元气则有生，有生则道显。故气也者、道之体也；道也者，气之具也。以道能生气者，虚实颠越，老、庄之谬谈也。儒者袭其故智而不察，非昏罔则固蔽，乌足以识道! 


●君子篇 

君子有微言，无谬言；有辩言，无赘言。探道于精曰微；迷道于幽罔以惑世曰谬；析理以明道曰辩；道无所赖以明而漫言之曰赘。 

仁、义、礼、乐，圣王固世之道也，虽寡近功而有远效，世非有桀纣之恶，犹存也。秦人弃礼义而尚功利，虽速得之，必速失之。 

君子之事上也，婉言讽谏，非以避祸也，欲其顺而信之也；直言正谏，非以要名也，欲其警而听之
也。是故于心不欺皆曰忠，于道能明皆曰义。

圣人之言有尽，圣人之道无穷。圣人处其时事也，不可以有加矣；时变势殊，圣人应之则反是。是故圣人执道不执事。然则，圣人有未言、末行者，当以道求之可也。 

大人公于物，小人务适己。大人得位，以其性治天下，故天下治；小人得位，亦以其性治天下，故天
下乱。

死合天理之谓仁，死尽人道之谓义。 比干剖心，申蒯断臂，弘演纳肝，豫让吞炭，要诸仁义之途，岂徒然哉!彼苟免者，生也倏忽，延命几何？一息之差，万世之谬。 既失忠贞之节，终抱忸怩之耻。生也无颜，气也不扬，与死何殊哉! 

小人奸巧能移人，观其貌也恭，究其心也贼；听其言也正，察其行也X；乘其时，谄谀便佞，无所不至，故反复难保。

小人有才，鲜不为恶。"与其得小人，不若得愚人"，诚哉是言也。

君子于贤之进也，若有助于己也而喜之；于贤之退也，若已有所失也而惜之。小人反是，于其进也，若将轧乎己也而沮抑之；于其退也，若己之自得也而幸之。吁！夫人也亦知夫贤之进退无损益于己也，而犹如是焉，要之，鄙心为之尔。

君子能达人之情而归诸道。处以形迹，适以致浅也。求以亲悦，适以致鄙也。故澹而有常，敬而有礼，得之矣。小人之望于人也，异于是，然持己有道，亦卒不得犯义焉。

智计者，中立者也，犹恋滞矣。明哲者，几先者也，即裁割矣。恋矣，危也，宁不及之?已断割矣，又乌以罹之?故君子之智贵果。

遇刚则暴而不详，不如和平致审之合宜；过明则察而多疑，不如物来顺应之为智。过刚虽善，亦失中矣，况恶乎?过察虽正，亦出于有意之私矣，况邪乎?是故君子之学，刚不贵暴，明不贵察。

君子不位而荣，道备也；不富而充，德修也。其次以名为荣，以文章为富，然自待亦末也已。

言辞支遁者，其诚困；色貌变饰者，其城矫；心气乖戾者，其诚乱；事物伏匿者，其诚偷。是故君子直言辞，正色貌，平心气，明事情，斯诚也可以考己，可以观人矣。

小人平居，意气安和，言辞柔顺，使人不觉而亲之；及其临利害也，畔道亡义，虽亲不知也，况他人乎?世岂有叛道亡义而无终败者?败必及其党，是以君子必慎其所与也

人无天地普大之心，则限而不能通，偏而不能公，不足以宰天下之事，亦不足以议天下之道。 

事合乎道，有义存焉；利害之不由我，有命存焉。君子明于义，故不沮情于合道之事；安于命，故不动心于利害之交。孔子主于司城贞子而不苟于脱难，辞弥子瑕而不苟于得卿，安于义命云尔。

义舆死有相轻重之时，君子审之。舍生取义，无难也，死而善于义者难。是故微子辛纣之乱，不害其仁，子路赴孔悝之难，卒伤其义。

或问君子之乐。 曰："顺理而行，随寓而安，无得无丧，以道御之，何不乐!"曰：所由乐？曰："穷理尽性，通之天人，斯得矣。"曰：人何以寡乐？曰："得于内斯轻乎其外也，重于外斯失乎其内也。夫人也既重于外也，则夫利害祸福、穷通得丧，曰交于前，而劳心以图之，忧且不及矣，而况于乐乎!" 

祸患迫身，圣人未尝不动心焉，付之命而已矣；其次则怨悔，其次求苟免尔。

君子不辞乎福，而能知足也；不去乎利，而能知义也。故随寓而安，有天下而不与也，其道至矣乎?

五行生克之说，始而谶纬托经，求信其术：终而儒者援纬以附于经，此天下之惑，固蔽而不可解矣。 

古人之学，先以义理养其心，志于道，据于德，依于仁是也。复以礼乐养其体，声音养耳，彩色养目，舞蹈养血脉，威仪养动作是也。内外交养，德性乃成，由是动合天则，而与道为一矣。今人外无所养，而气之粗鄙者多；内无所养，而心之和顺者寡。 无怪乎圣贤之不多见矣。 

人主用贤，要之在图治；君子为学，要之在具夫济世之资而已。不然，虽言语文辞与典谟雅颂相匹，要为驰骛于末，终不足以系天下安危之轻重。

正道湮塞，邪说横行，多由于在上之势致之。 汉光武好图谶，故当时纬候之流，顺风趣附，遂使道之所妄，强以为真；命之所无，的以为有。郑兴、贾逵以扶同贵显；桓谭、尹敏以乖忤沦弃。嗟乎！贵贱穷通之际，守义乘道，坚而不回者，几何人哉? 中人小生慑于时威，孰能违之，而况寡超明之鉴者乎? 卒使天下后世诡圣不经，奸政坏俗，厥谁之咎哉？ 

性与道合则为善，性与道乖则为恶，是故性出于气而主乎气，道出于性而约乎性。 

"君子成人之美"，天道也，故光大正直；小人坏人之善，鬼道也，故阴险谗邪。

迂儒强执，不识古今之宜；鄙儒依阿，不顾国家之计；俗储浅陋，不达治忽之机，皆不堪委任。 

诚以当大任，义以御万事，无欲以清心志，宰相之职尽矣。

不直截语道，而穿凿以求通，其蔽于成心乎!不普照于道，而强执以求辩，其蔽于私心乎！此二心者，学道之大病也。 虽然，祛其偏倚，则私心可亡。学至于成心，则习识坚固，吝其旧学而不舍，虽贤者犹不能辩其惑，而况愚不肖之无识乎？故习识害道。 

非吾性分所有，皆外物已。君子尊德性，故得丧重乎内，重乎内，则善日长。小人恣情欲，故得丧重乎外，重乎外，则恶日长。是故观人者，观其所重，而君子小人可知矣。


●文王篇 

文王既没，文不在兹乎，孔子何以文为?王子曰："夫文也者，道之器、实之华也。六经之所陈者，皆实行之着，无非道之所寓矣。故无文则不足以昭示来世，而圣蕴莫之睹。 尚书、政也；易、神也；诗、性情也；春秋、法也；礼、教也；圣人之蕴，不于斯可睹乎? 是故学于六经而能行之则为实，反而能言之则为华，斯于圣蕴几矣。是文也者、道也，非徒言也，此仲尼之慕于文王者也。" 

变质成性，观书之逊学；善善恶恶，观诗之无邪；礼严而法恕，观春秋之公。安天地，遂人物，观礼之敬；妙感应，成变化，观易之神。神也者，学之极致也夫。

易者，圣人教民之书也；筮者，神其道，民信也。善者吉，不善凶，理自然也。苟不善焉，筮之何益?势有所轧，时不可为也。时不我与，为之何益?谓之"利贞"、"贞吉"、"贞凶"、"贞厉"，微乎深哉，决疑而已，得乎?

古之乐也朴，今之乐也文；古之乐也淡，今之乐也淫，日趋于变然也。咏叹淫液，大武已悦之矣，郑、卫安得而不繁乎?天魔羽衣，安得而不靡乎?侥、舜之不能蒉桴上鼓，即三代之不能咸、韶也，后世之乐宜乎日下。虽然，圣有作者，可以反之。节淫哇，平焦杀，本人心安静之气，调之以中和之律，亦可以和神o，b幽明矣。

乐也者，存乎道者也， 抑扬节奏之妙，存乎聪明而为之也；安静和畅之体，存乎实德而象之也。 两阶之干羽，前徒之倒戈，揖逊之雍容，驷伐之猛厉，不俟观乎韶、武而知之矣。故道之所由行，而乐之所由成也。 

春秋书灾异而不言事应，圣人之微其辞乎?曰："据时书事，可以见物理之变尔；谈灾应则多诬，圣人不诬，人孰谓其辞之微！" 

易、书、诗、仪礼、春秋、论语，圣人之纯也，万世人道之衡准乎!孟子、荀子持仲尼之论，明仁义者也。孟之言也，闳大高明，其究也近圣；荀之言也，芜衍无绪，其究也离诡。 关、洛之学似孟子；程伯子淳粹高明，从容于道，其论得圣人之中正，上也。闽越之学，笃信显卉，美矣；而泛探博取，诠择未真，要之犹有可议，次也。 

尧以二女妻舜，达礼乎?圣人何安之?王子曰："鸿荒之世，犹夫禽兽也。唐虞之际，男女有别、而礼制尚阔也。殷人五世之外许婚。周人娶妇而侄娣住媵。以今观之，犯礼伤教甚矣。当时圣人不以为非，安于时制之常故尔。 是故男女之道，在古尚疏，于今为密，礼缘仁义以渐而美者也。以是望于尧舜者，谓之不知时。" 


●鲁两生篇 

正蒙，横渠之实学也。 致知本于精思，力行本于守礼；精思故达天而不疑，守礼故知化而有渐。 

文王事商，武王伐纣，其心若是班乎?王子曰："君臣之际要诸义，圣人之心要之安。无所逃而乐天者，安于义者也。起而吊伐以康世者，义之变例也；变则骇于常也，焉得安。由是而安，非人之本心也。 是安与否，文武之所由判也，德之所以至者在是乎!善之所末尽者在是乎!乌得而班诸!"曰："天与之，人归之，文王于斯时也亦岂得而辞!"曰："吾不为，天孰与乎?吾不行，人孰归乎?商之子孙千亿，天尽绝之耶!微子、箕子，非圣贤之才耶?殷墟之民，岂尽顽耶？故君之义云尔，斯文王之心也。 是故窃负而逃，三让而遁，扣马谏伐以服事殷者，吾则服其道而敬其心。汤、武革命，顺乎天而应乎人者，吾则嘉其功而取其志。曰其道一者，吾末之知也。" 

管仲，五伯之盛者也。以救世言，孔子不得不与其功；以学道言，孟子不得不鄙其志。

"或言许仲平仕元非义也，然乎?"曰："吾闻之君子云：忘君事雠，非义也；以夷变夏，非道也，仲平有一于是乎?世为金人，长于元域，久矣隔绝于宋也，无君臣之分矣。守孔、孟之道，崇程、朱之学，中原伦义赖之不隳，厥功伟哉！不能尽变其俗者，势不能也，非心也。一发千钧之力，非可以成败论者。谓之非义，可乎?且夫元主中国，皆其臣也，遁而不为用，得乎哉?不能遁而死，于义何居？蔽于大道之观也已。仲尼圣者也，于道为至，不沮抑于子西，仲尼其变荆楚乎?仲平之出处可以观矣。吴幼清，宋贡士也，国亡而仕元，不于故君之义有乖乎?贷而不之非，何哉?"

温公变熙宁之法何如?曰："恶其人并疾其法，亦甚矣！介甫固执者也，法岂无可取者乎！顾役以便江南，保甲以省兵费，经义以崇经学，存之以益治可也，因之以明至公亦可也，识不达其几，卒使绍圣以为口实，惜哉!" 

欧阳永叔欲自拟韩子，故以韩拟孟子。嗟乎!孔、孟志在天下后世，先自治而治人者也。 退之悠悠戏弄，然乎?谓佛骨表近之，兹谏官之疏尔；谓原道近之，兹文字之偶合尔，可以概之哉?是故论人者，当本之实学；拟人者，当核于素履。 

骊姬谮，太子申生知之乎？ 曰："谋久，国人已危之，太子乌乎不知！士l、狐突欲其逃矣；t之偏、玖之缺，示之以不全矣；太子亦曰，蝎谮焉避之，太子恶乎不知！"曰：知之何及于殆? 曰："夫智之为用也，摄物裁变，酌中成德，虽大难可图也。吾闻之，寡智而专于仁，则不忍为溺爱，不违为阿顺，执义为小廉，守谅为曲信。大患远图则迟贰而不决，太子之谓也，安不及于殆!让以悦亲之心，逃以成亲之慈，远以纾己之危，泰伯之至德也，太子恶足以知之。 遁也、全父子之亲，孰与守死而陷父于灭子之不仁!生而明之，恐伤其心，孰与死而彰其嬖内之恶!君子曰，太子恭也，恭而愚。"

"杨王孙裸葬，君子谓之犯礼，何如?"王子曰："犹未也。庄周给乌鸢之食，则荡然矣。夫生已不返矣，葬之备不备何益?圣人岂无周之心哉?而必尽其礼者，治世之道也。故礼所以约其仁也，约其义也，约其忠与孝也。忠孝仁义，所以约天下之心也。是故仁孝之俗成，则人恻怛而不遗其亲，忠义之俗成，则人激烈而不忘其君。由之，万物乐天而生，正命而死，圣人之道术不亦神乎？恶乎过于礼者，风俗之敝，僭侈之所贼也，治其太甚可也。矫之而灭礼，是恶骈而刖指，不亦伤乎哉？故圣人俭不弃礼。"
