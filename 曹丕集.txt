曹丕集


《浮淮赋》

    建安十四年，王师自谯东征，大兴水军，泛舟万艘。时予从行，始入淮口，行泊东山，睹师徒，观旌帆，赫哉盛矣，虽孝武盛唐之狩，舳舻千里，殆不过也。乃作斯赋云：
    溯淮水而南迈兮，泛洪涛之湟波。仰几灾崇阻兮，经东山之曲阿。浮飞舟之万艘兮，建干将之戈。扬云旗之缤纷兮，聆榜人之哗。乃撞金钟，爰伐雷鼓。白旄冲天，黄钺扈扈。武将奋发，骁骑赫怒。于是警风泛，涌波骇。众帆张，群棹起。争先逐进，莫适相待。

《沧海赋》 

    美百川之独宗，壮沧海之威神。经扶桑而遐逝，跨天涯而托身。惊涛暴骇，腾(聊)[踊]澎湃，铿訇隐，涌沸凌迈。于是鼋鼍渐离，泛滥淫游；鸿弯孔鹄，哀鸣相求；扬鳞濯翼，载沉载浮；仰唼芳芝，俯漱清流；巨鱼横奔，厥势吞舟。尔乃钓大贝，采明珠；搴悬黎，收武夫。窥大麓之潜林，睹摇木之罗生；上蹇产以交错，下来风之冷冷；振绿叶以葳蕤，吐芬葩而扬荣。

《济川赋》 

     临济川之层淮，览洪波之容裔。濞腾扬以相薄，激长风而亟逝；漫浩汗而难测，眇不睹其垠际。于是龟龙神嬉，鸿鸾群翔；鳞介霍驿，载止载行；俯唼菁藻，仰餐若芳；永号长吟，延首相望；美玉昭晰以曜晖，明珠灼灼而流光。于是游览即厌，日亦西倾；朱旗电曜，击鼓雷鸣；长驱风厉，悠尔北征。思魏都以偃息，托华屋而邀游；酌玄清于金，腾羽觞以献酬。 

《临涡赋》 

     [上]建安[十]八年至谯，余兄弟从上拜坟墓，遂乘马游观，经东国，遵涡水，相佯乎高树之下，驻马书鞭，作临涡之赋。曰：
    荫高树兮临曲阿，微风起今水增波。鱼颉颃兮鸟逶迤，雌雄鸣兮声相和。藻藻生兮散茎柯，春(水)[木]繁兮发丹华。

《校猎赋》

    [高宗征于鬼方兮，黄帝有事于阪泉。愠贼备之作戾兮，忿吴夷之不藩。将训兵于海威兮，因大L乎田隙。]披高门而方轨，迈夷途而直驾。长铩j(电)[霓]，飞旗拂天；部曲按列，什伍相连；峙如丛林，动若奔山。[抗冲天之素旄兮，靡格泽之修旃。雄戟而跃厉兮，黄钺扈而扬鲜。]超崇岸之层崖，厉障讨双川。[千乘乱扰，万骑奔走。经营原隰，腾越峻。彤弓斯彀，戈铤具举。]列翠星陈。戎车方毂；风回云转，埃连飙属。雷响震天地，噪声荡山岳。遂躏封稀，(籍)[藉]麈鹿，捎飞鸢，接N|，聚者成丘陵，散者填溪谷，流血赫其[舟][丹]野，羽毛纷其翳目。考功效绩，(斑)[班]赐有叙。分授甘洌飞酌清酤；割鲜野(享)[烹]，举爵鸣鼓；銮舆促节，骋辔回翔，望雀台而增举，涉幽（渐+土）之花梁。[登路寝而听政，总群司之纪纲。消摇后庭，休息闲房。步辇西园，还坐玉堂。] 

《登台赋》 

    建安十七年春游西园，登铜雀台，命余兄弟并作。其词曰：
    登高台以骋望，好灵雀之丽娴。飞阁崛其特起，层楼俨以承天。步逍遥以容与，聊游目于西山。溪谷纡以交错，草木郁其相连。风飘飘而吹衣，鸟飞鸣而过前。申踌躇以周览，临城隅之通川。

《登城赋》 

    孟春之月，唯岁权舆。和风初畅，有穆其舒。驾言东道，陟彼城楼，逍遥远望，乃欣以娱。平原博敞，中田辟除。嘉麦被垄，缘路带衢。流茎散叶，列绮相扶。水幡幡其长流，鱼裔裔而东驰。风飘_而既臻，日掩k而卤移。望旧馆而言旋，永优游而无为。 

《感物赋》 

    丧乱以来，天下城郭丘墟，惟从太仆君宅尚在。南征荆州，还过乡里，舍焉。乃种诸蔗于中庭，涉夏历秋，先盛后衰，悟兴废之无常，慨然永叹，乃作斯赋：
    伊阳春之散节，悟乾坤之交灵。瞻玄云之蓊郁，仰沉阴之杳冥。降甘雨之丰霈，垂长溜之冷冷。掘中堂而为圃，植诸蔗于前庭。涉炎夏而既盛，迄凛秋而将衰。岂在斯之独然，信人物其有之。

《感离赋》 

　　建安十六年，上西征，余居守，老母诸弟皆从，不胜思慕，乃作赋曰：
    秋风动兮(大)[天]气凉，居常不快兮中心伤。出北园兮厢澹望众墓兮成行。柯条兮无色，绿草变兮萎黄。感微霜兮零落，随风雨兮飞扬。日薄暮兮无，思不衰兮愈多。招延伫兮良从，忽蜘蹰兮忘家。

《离居赋》

    惟离居之可悲，廓独处于空床。愁耿耿而不寐，历冬夜之悠长。惊风厉于闺闼，忽增激兮于中房。动帷裳之B，(彼)[对]明烛之无光。

《永思篇》 

    仰北辰而永思，溯悲风以增伤。哀遐路之漫漫，痛长河之无梁。愿托乘于浮云，嗟逝速之难当。

《悼夭赋》 

    族弟文仲亡时年十一，母氏伤其夭逝，追悼无已，余以宗族之爱，乃作斯赋。
    气纡结以填胸，不知涕之纵横。时徘徊于旧处，睹灵衣之在床。感遗物之如故，痛尔身之独亡。愁端坐而无聊，心戚戚而不宁。步广厦而踟蹰，览萱草于中庭。悲风萧其夜起，秋气以厉情。仰瞻天而太息，闻别鸟之哀鸣。

《寡妇赋》 

    陈留阮元瑜[与余有旧，薄命]早亡，每感存其遗孤，未尝不怆然伤心，故作斯赋。[以叙其妻子悲苦之情，命王粲并作之。]
    惟生民兮艰危，于孤寡兮常悲。人皆处兮欢乐，我独怨兮无依。抚遗孤兮太息，a哀伤兮告谁。三辰周兮递照，寒暑运兮代臻。历夏日兮苦长，涉秋夜兮漫漫。(后)[微]霜陨兮集庭，燕雀飞兮吾前。去秋兮就冬，改节兮时寒。水凝兮成冰，雪落兮翻翻。伤薄命兮寡独，内惆怅兮自怜。

《出妇赋》

    念在昔之恩好，似比翼之相亲。惟方今之疏绝，若惊风之吹尘。夫色衰而爱绝，信古今其有之。伤茕独之无恃，恨胤嗣之不滋。甘没身而同穴，终百年之常期。信无子而应出，自典礼之常度。悲谷风之不答，怨昔人之忽故。被入门之初服，出登车而就路。遵长途而南迈，马踌躇而回顾。野鸟铩而高飞，怆哀鸣而相慕。抚W服而展节，即临溯之旧城。践麋鹿之曲蹊，听百鸟之群鸣。情怅恨而顾望，心郁结其不平。

《愁霖赋》 

    脂余车而秣马，将言旋乎邺都。玄云暗其四塞，雨鞫袭予。途渐洳以沉滞，潦淫衍而横湍。岂在余之惮劳，哀行旅之艰难。仰皇天而太息，悲白日之不D。思若水以照路，假龙烛之末光。

《喜霁赋》 

    乃命驾而言归，启吉日而北巡。厌群荫之至愿，感上下之神明。密云兴之t北，甘雨降以洒尘。既洒尘而为涂，唯平路之未。激清风以漂潦，发皎日之阳晖。振余策而长驱，忽临食而忘机。[思寄身于鸿雁，举六翮而轻飞。]

《弹棋赋》 

    唯弹棋之嘉巧，邈超绝其无俦。苞上智之弘略，允贯微而洞幽。局则荆山妙璞，发藻扬晖，丰腹高隆，庳根四颓，平如砥砺，滑若柔荑。棋则玄木北干，素树西枝，洪纤若一，修短无差，象筹列植，一据双螭，滑石雾散，云布四垂。然后直扣先纵，二八次举，缘边间造，长邪迭取。尔乃详观夫变化之理，屈伸之形，联翩[绎，展转盘萦，或暇豫安存，或穷困侧倾，或接党连兴，或孤据偏停。于时观者莫不虚心竦踊，咸侧息而延伫，或雷\以大噱，或战悸而不能语。

《玛瑙勒赋》

    玛瑙，玉属也。出自西(役)[域]，文理交错，有似玛瑙。故其方人因以名之。或以系颈，或以饰勒。余有斯勒，美而赋之。命陈琳、王粲并作。辞曰(一作"其词曰")：
    有奇章之珍物，寄中山之崇冈。禀金德之灵施，含白虎之华章。扇朔方之玄气，喜南离之焱阳。歙中区之黄采，曜东夏之纯苍。苞五色之明丽，配皎日之流光。命夫良工，是剖是镌。追形逐好，从宜索便。乃加砥砺，刻方为圆。沈光内灼，浮景外鲜。繁文缛藻，交采接连。[奇章□□，够|其间。]嘉镂锡之盛美，感戎马之首饰。图兹物之攸宜，信君子之所服。尔乃藉彼朱Y，华勒用成。骈居列N，焕若罗星。比堂误截数语，蒙作陈琳，今合《艺文》、《御览》正之。

《柳赋》 

    昔建安五年，上与袁绍战于官渡。是时余始植斯柳。自彼迄今，十有五载矣。左右仆御已多亡。感物伤怀，乃作斯赋曰： 
伊中域之伟木兮，瑰姿妙其可珍。禀灵祗之笃施兮，与造化乎相因。四气迈而代运兮，去冬节而涉春。彼庶卉之未动兮，固战萌而先辰。盛德迁而南移兮，星鸟正而司分。应隆时而繁育兮，扬翠叶之青纯。修干偃蹇以虹指兮，柔条阿那而蛇伸。上扶疏而字散兮，下交错而龙鳞。在余年之二七，植斯柳乎中庭。始围寸而高尺，今连拱而九成。嗟日月之逝迈，忽gg以遄征。昔周游而处此，今倏忽而弗形。感遗物而怀故，俯惆怅以伤情。于是曜灵次乎鹑首兮，景风扇而增暖。丰弘阴而博覆兮，躬恺悌而弗倦。四马望而倾盖兮，行旅仰而回眷。秉至德而不伐乎，岂简卑而择贱。含精灵而奇生兮，保休体之丰衍。惟尺断而能植兮，信永贞而可羡。

《槐赋》 

    文昌殿中槐树，盛暑之时，余数游其下，美而赋之。王桀直登贤门，小阁外亦有槐树，乃就使赋曰：
    有大邦之美树，惟令质之可嘉。托灵根于丰壤，被日月之光华。周长廊而开趾，夹通门而骈罗。承文昌之邃宇，望迎风之曲阿。修干纷其y错，绿叶萋而重阴。上幽蔼而云覆，下茎立而擢心。伊暮春之既替，即首夏之初期，鸿雁游而送节，凯凤翔而迎时。天清和而温润，气恬淡以安治。违隆暑而适体，谁谓此之不怡。

《莺赋》

    堂前有笼莺，晨夜哀鸣，凄若有怀，怜而赋之曰：
    怨罗人之我困，痛密网而在身。顾穷悲而无告，知时命之将泯。升华堂而进御，奉明后之威神。唯今日之侥幸，得去死而就生。托幽笼以栖息，厉清风而哀鸣。

《迷迭香赋》 

    余种迷迭于中庭，嘉其扬条吐香，馥有令芳，乃为之赋曰：
    生中堂以游观兮，览芳草之树庭。重妙［叶〕于纤枝兮，扬修干而结茎。承灵露以润根兮，嘉日月而敷荣。随回风以摇动兮，吐芬气之穆清。薄西夷之秽俗兮，越万里而来征。岂众卉之足方兮，信希世而特生。

《蔡伯喈女赋》 

    家公与蔡伯喈有管、鲍之好，乃命使者周近持玄玉璧于匈奴，赎其女还，以妻屯田郡都命使者（一作以妻屯田都尉使者）。

《定正朔诏》

    孔子称"行夏之时，乘殷之辂，服周之晃，乐则《韶舞》。"此圣人集群代之美事，为后王制法也。《传》曰："夏数为得天"。朕承唐、虞之美，至于正朔，当以虞、夏故事。若殊徽号，异器械，制礼乐，易服色，用牲币，自当随（上）[土］德之数。每四时之季月，服（五）[黄]十八日，腊以丑，牲用帛。其饰节旄，自当赤，但节幡黄耳。其馀郊祀天地朝会四时之服，宜如汉制。宗庙所服。一如周礼。

《追崇孔子诏》 

    昔仲尼资大圣之才，怀帝王之器，当衰周之未，无受命之运，在鲁、卫之朝，教化乎洙、泗之上，栖栖焉，遑遑焉，欲屈己以存道。贬身以救世。于是王公终莫能用之，乃退考五代之礼，修素王之事，因鲁史而制《春秋》，就太师而正《雅》、《颂》，俾千载之后，莫不宗其文以述作，仰其圣以成谋。咨！可谓命世之大圣，亿载之师表者也。遭天下大乱，百祀堕坏，旧居之庙，毁而不修，褒成之后，绝而莫继，阙里不闻讲颂之声，四时不睹蒸尝之位，岂斯所谓崇礼报功，盛德百世必祀者哉！其以议郎孔羡为宗圣侯，邑百户，奉孔子祀。令鲁郡修起旧庙，置百户吏卒以守卫之，又于其外广为屋室以居学者。

《为汉帝置守冢诏》 

    朕承符运，受终革命。其敬事山阳公，如舜之宗尧，有始有卒，传之无穷。前群司奉处正朔，欲使一皆从魏制，意所不安。其令山阳公于其国中正朔、服色、祭祀、礼乐，自如汉典。又为武、昭、宣、明帝置守冢各三百家。

《息兵诏》 

    孙权残害民物，朕以寇不可长，故分命猛将，三道并征。今征东诸军，与权党吕、范等水战则斩首四万，获船万艘。大司马据守濡须，其所禽获亦以万数。中军征南，攻围江陵。左将军张A等舳舻直渡，击其南渚，贼赴水溺死者数千人。又为地道攻城，城中外雀鼠不得出入，此几上肉耳。而贼中疠气疾病，夹江涂地，恐相染污。昔周武伐殷，旋师孟津，汉祖征隗嚣，还军高平，皆知天时而度贼情也。且成汤解三面之网，天下归仁。今开江陵之围，以缓成死之禽，且休力役，罢省繇戍，畜养士民，咸使安息。

《灾异免策三公诏》 

    灾异之作，以谴元首，而归过股肱，岂禹汤罪己之义乎？其令百官各虔厥职，后有天地之眚，勿复劾三公。

《拜日东郊诏》

    汉氏不拜日于东郊，而旦夕常于殿下东面拜日，烦亵似家人之事，非事天郊神之道也。

《禁母后预政诏》 

    夫妇人与政，乱之本也。自今以后，群臣不得奏事太后，后族之家不得当辅政之任，又不得横受茅土之爵。以此诏传后世，若有背违，天下共诛之。

《改封诸王为县王诏》 

    先王建国，随时而制。汉祖增秦所置郡，至光武以天下损耗，并省郡县。以今比之，益不及焉。其改封诸王皆为县王。

《鹈鹕集灵芝池诏》 

    此诗人所谓污泽也。《曹诗》"刺恭公远君子而近小人"，今岂有贤智之士处于下位者乎？否则斯鸟何为而至［哉]？其博举天下隽德茂才、独行君子，以答曹人之刺。

《取士不限年诏》 

    今之计、考，古之贡士也。十室之邑，必有忠信。若限年然后取士，是吕尚、周晋不显于前世也。其令郡国所选，勿拘老幼，儒通经术，吏达文法，到皆试用。有司纠故不以实者。

《轻刑诏》

    近之不绥，何远之怀？今事多而民少，上下相弊以文法，百姓无所措其手足。昔太山之哭者，以为苛政甚于猛虎，吾备儒者之风，服圣人之遗教，岂可以目玩其辞，行违其诫者哉？广议轻刑以惠百姓。

《平准诏》 

    今与孙骠骑和通，商旅当日月而至。而百贾偷利喜贱。其物平价又与其绢，故官逆为平准耳。宜岂少此物辈那。

《禁复仇诏》 

    丧乱以来，兵革纵横，天下之人，多相残害者。昔田横杀郦商之兄，张步害伏湛之子，汉氏二祖下诏，使不得相仇。［贾复、寇询私相怨憾，至怀手剑之忿。光武召而和之，卒共同舆而载。］今兵戎始息，字内初定。民之存者，非流亡之孤，则锋刃之馀。当相亲爱，养老长幼。自今以后，宿有仇怨者，皆不得相仇。[敢有复私仇者，皆族之。]

《禁淫祀诏》 

    先王制礼，所以昭孝事祖，大则郊社，其次宗庙。三辰五行，名山大川，非此族也，不在祀典。叔世衰乱，崇信巫史，至乃宫殿之内，户牖之间，无不沃酹，甚矣甚惑也。自今，其敢设非祀之祭，巫祝之言，皆以执左道论，著于令典。

《罢墓祭诏》 

    先帝躬履节俭，遗诏省约。子以述父为孝，臣以系事为忠。古不墓祭，皆设于庙。高陵上殿，屋皆毁坏，车马还厩，衣服藏府，以从先帝俭德之志。

《外国遣使奉献诏》

    西戎即叙，氐羌来王，《诗》、《书》美之。顷者，西域［外夷］并款塞内附，其遣使者抚劳之。

《下颖川诏》

    颖川，先帝所由起兵征伐也。官渡之役，四方瓦解，远近顾望，而此郡守义，丁壮荷戈，老弱负粮。昔汉祖以秦中为国本，光武恃河内为王基，今朕速于此登坛受禅，天以此郡翼成大魏。

《答临淄侯植诏》 

    植表欲祭先王操于北河之上，博士鹿伏、韩益等以为，礼公子不得称先君，公子之子不得祖诸侯，谓不得立庙而祭也。礼又曰：庶子不得祭宗庙。遂诏答之。
    得月二十八日表，知侯推情，欲祭先王于河上。览省上下，悲伤感切，将欲遣礼，以纾侯敬恭之意。会博士鹿优等奏礼如此，故写以示，开国承家，顾迫礼制，惟侯存心，与吾同之。

《答北海王衮诏》 

    黄初三年，黄龙见邺西漳水，衮上书赞诵，赐黄金十斤，诏答。
    昔唐叔归禾，东平献颂，斯皆骨肉赞美，以彰懿亲。王研精坟典，耽味道真，文雅焕炳，朕甚嘉之。王其克慎明德，以终令问。

《论孙权诏》 

    权前对浩周，自陈不敢自远，乐委质长为外臣，又前后辞旨，头尾击地，此鼠子自知不能保尔许地也。又今与周书，请以十二月遣子，复欲遣孙长绪、张子布随子俱来，彼二人皆权股肱心腹也。又欲为子于京师求妇，此权无异心之明效也。

《诏王朗等三公》 

    孙权欲遣子登入侍，不至。是时车驾徙许昌，大兴屯田，欲举军东征。朗上疏谏帝，以成军遂行，临江而还，诏王朗等三公。
    三世为将，道家所忌，穷兵黩武，古有成戒。况连年水旱，士兵损耗，而功作倍于前，劳役兼于昔，进不灭贼，退不和民。夫屋漏在上，知之在下，然迷而知反，失道不远，过而能改，谓之不过。今将休息，栖备高山，沈权九渊，割除摈弃，投之画外。车驾当以今月中旬到谯，淮、汉众军，亦各还反，不腊西归矣。

《答蒋济诏》 

    文帝即王位，转济为相国长史，及践阼，出为东中郎将，济请留，诏曰：
    高祖歌曰："安得猛士守四方！"天下未宁，要须良臣以镇边境。如其无事，乃还鸣玉，未为后也。

《与夏侯尚诏》 

    文帝诏尚。尚以示散骑常侍蒋济。济言于帝曰："作威作福，书之明诫，天子无戏言，古人所慎。"于是追收前诏。
    卿腹心重将，特当任使。恩施足死，惠爱可怀。作威作福，杀人活人。

《报何夔诏》 

    盖礼贤亲旧，帝王之常务也。以亲则君有辅弼之勋焉，以贤则君有醇固之茂焉。夫有阳德者必有阳报，今君疾虽未瘳，神明听之矣。君其即安，以顺朕意。

《与于禁诏》 

    昔汉高脱衣以衣韩信，光武解绶以带李忠，诚皆人主当时贵敬功劳。［效心之至也。］今以远游冠与将军。（一作今赐将军以魏王时自所佩朱黻及远游冠。）

《于禁复官诏》

    昔苟林父败绩于，孟明丧师于ィ秦晋不替，使复其位。其后晋获狄土，秦霸西戎。区区小国，犹尚若斯，而况万乘乎？樊城之败，水灾暴至，非战之咎，其复禁等官。

《追赠夏侯尚诏》 

    尚自少侍从，尽诚竭节，虽云异姓，其犹骨肉，是以人为腹心，出当爪牙。智略深敏，谋谟过人，不幸早殒，命也奈何！赠征南大将军，昌陵侯印绶。

《封朱灵g侯诏》 

    将军佐命先帝，典兵历年，威过方、邵，功逾绛、灌，图籍所美，何以加焉？朕受天命，帝有海内，元功之将，社稷之臣，皆朕所与同福共庆，传之无穷者也。今封g侯。富贵不归故乡，如夜行衣绣。若平常所志，愿勿难言。

《答孟达诏》 

    王雄为西部从事，与达同僚，及为泽郡大守，达表荐之。诏报达。雄后历幽州刺史。
    昔萧何荐韩信，邓禹进吴汉，惟贤知贤也。雄有胆智技能，文武之姿，吾宿知之。今便以参散骑之选，方使少在吾门下，知指归，便大用之矣。天下之士，欲使皆先历散骑，然后出据州郡，是吾本意也。

《手报司马芝诏》

    芝为河南尹，曹洪乳母与临汾公主侍者共祀无涧神，系狱。卞大后遣黄门传令，芝不通，辄敕洛阳狱考竟，芝上疏谢罪，帝报之。
    省表，明卿至心，欲奉诏书，以权行事，是也。此乃卿奉诏之意，何谢之有？后黄门复往，慎勿通也。

《封张辽李典子为关内侯诏》 

    合肥之役，辽、典以步卒八百，破贼十万，自古用兵，未之有也。使贼至今夺气，可渭国之爪牙矣。其分辽、典邑各百户，赐一子爵关内侯。

《制诏三公》 

    上古之始有君也，必崇恩化以美风俗，然百姓顺教而刑辟厝焉。今朕承帝王之绪，其以延康元年为黄初元年，议改正朔，易服色，殊徽号，同律度量，承土行，大赦天下。自殊死以下，诸不当得赦，皆赦除之。

《服色如奏诏》 

    服色如所奏。其馀宜如虞承唐，但腊日用丑耳，此亦圣人之制也。

《改雒为洛诏》 

    [汉]火行也。火忌水，故"洛"去水而加"佳"。魏于行次为土。土， 水之牡也。水得土而乃流，土得水而柔，故除"佳"加水，化"雒"为"洛"。

《曹植贬封安乡侯诏》 

    黄初二年，监国谒者灌均希旨奏植醉酒悖慢，劫胁使者，有司请治罪，帝以太后故，贬爵安乡侯。
    植，朕之同母弟。朕于天下无所不容，而况植乎？骨肉之亲，舍而不诛，其改封植。
 
《与群臣?又》 

    盖闻千钟百觚，尧、舜之饮也。惟酒无量，仲尼之能也。姬旦酒ゲ怀梗故能制礼作乐。汉高婆娑巨醉，故能斩蛇鞠旅。

《诏司马懿》 

    文帝以懿为抚军大将军，车驾自广陵还洛阳，诏懿，于是帝留镇许昌。
    吾东，抚军当总西事。吾西，抚军当总东事。

《答许芝上代汉图谶令》 

    昔周文三分天下有其二，以服事殷，仲尼叹其至德；公旦履天子之籍，听天下之断，终然复子明辟，《书》美其人。吾虽德不及二圣，敢忘高山景行之义哉？若夫唐尧、舜、禹之迹，皆以圣质茂德处之，故能上和灵祗，下宁万姓，流称今日。今吾德至薄也，人至鄙也，遭遇际会，幸承先王馀业，恩未被四海，泽未及天下，虽倾仓竭府以振魏国百姓，犹寒者未尽暖、饥者未尽饱。夙夜忧惧，弗敢遑宁，庶欲保全发齿，长守今日，以没于地，以全魏国，下见先王，以塞负荷之责。望狭志局，守此而已；虽屡蒙祥瑞，当之战惶，五色无主。若芝之言，岂所闻乎？心栗手悼，书不成字，辞不宣口。吾间作诗曰："丧乱悠悠过纪，白骨纵横万里，哀哀下民靡恃，吾将佐时整理，复子明辟致仕。"庶欲守此辞以自终，卒不虚言也。宜宣示远近，使昭赤心。

《答辛毗等令》 

    下四方以明孤款心，是也。至于览馀辞，岂余所谓哉？宁所堪哉？诸卿指论，未若孤自料之审也。夫虚谈谬称，鄙薄所弗当也。且闻比来东征，经郡县，历屯田，百姓面有饥色，衣或短褐不完，罪皆在孤。是以上惭众瑞，下愧士民。由斯言之，德尚未堪偏王，何言帝者也！宜止息此议，无重吾不德，使逝之后，不愧后之君子。

《答司马懿等令》 

    世之所不足者，道义也；所有馀者，苟妄也。常人之性，贱所不足，贵所有馀，故曰"不患无位，患所以立"。孤虽寡德，庶自免于常人之贵。夫"石可破而不可夺坚，丹可磨而不可夺赤"。丹石微物，尚保斯质，况吾托士人之末列，曾受教于君子哉？且於陵仲子以仁为富，柏城子高以义为贵，鲍焦感子贡之言，弃其蔬而槁死，薪者讥季札失辞，皆委重而弗视。吾独何人？昔周武，大圣也，使叔旦盟胶鬲于四内，使号公约微子于共头，故伯夷、叔齐相与笑之曰："昔神农氏之有天下，不以人之坏自成，不以人之卑自高"以为周之伐殷以恭也。吾德非周武而义惭夷、齐，庶欲远苟妄之失道，立丹石之不夺，迈於陵之所富，蹈柏成之所贵，执鲍焦之贞至，遵薪者之清节。故曰："三军可夺帅，匹夫不可夺志。"吾之斯志，岂可夺哉？

《让禅令》

    当奉还玺绶为让章。吾岂奉此诏承此贶邪？昔尧让天下与许由，子州支甫、舜亦让于善卷、石户之农、北人无择，或退而耕颖之阳，或辞以幽忧之疾，或远入山林，莫知其处，或携子入海，终身不返，或以为辱，自投深渊。且颜b惧太璞之不完，守知足之明分，王子搜乐丹穴之潜处，被重而不出，柳下惠不以三公之贵易其介，曾参不以晋、楚之富易其仁：斯九士者，咸高节而尚义，轻富而贱贵，故书名千载，于今称焉。求仁得仁，仁岂在远？孤独何为不如哉？义有蹈东海而逝，不奉汉朝之诏也。亟为上章还玺绶，宣之天下使咸闻焉。

《让禅第二令》 

    昔柏成子高辞夏禹而匿野，颜阖辞鲁币而远迹，夫以王者之重，诸侯之贵，而二子忽之，何则？其节高也。故烈士徇荣名，义夫高贞介，虽蔬食瓢饮，乐在其中。是以仲尼师王骀，而子产嘉申徒。今诸卿皆孤股肱腹心，足以明孤，而今咸若斯，则诸卿游于形骸之内，而孤求为形骸之外，其不相知，未足多怪。亟为上章还玺绶，勿复纷纷也。

《让禅第三令》 

    夫古圣王之治也，至德合乾坤，惠泽均造化，礼教优乎昆虫，仁恩洽乎草木，日月所照，戴天履地，含气有生之类，靡不被服清风，沐浴玄德，是以金革不起，苛慝不作，风雨应节，祯祥触类而见。今百姓寒者未暖，饥者未饱，鳏者未室，寡者未嫁，权、备尚存，未可舞以干戚，方将整以齐斧。戎役未息于外，士民未安于内，耳未闻康哉之歌，目未睹击壤之戏，婴儿未可托于高巢，馀粮未可以宿于田亩:人事未备，至于此也。夜未曜景星，治未通真人，河未出良马，山未出象车，q荚未植阶庭，S莆未生庖厨，王母未献白环，渠搜未见珍裘：灵瑞未效，又如彼也。昔东户季子、容成、大庭、轩辕、赫胥之君，咸得以此就功勒名。今诸卿独不可少假孤精心竭虑，以和天人，以格至理，使彼众事备，群瑞效，然后安，乃议此乎？何遽相愧相迫之如是也？速为让章，上还玺绶，无重吾不德也。

《答刘M等令》 

    天下重器，王者正统，以圣德当之，犹有惧心，吾何人哉？且公卿未至乏主，斯岂小事，且宜以待固让之后，乃当更议其可耳。

《答苏林等令》 

    凡斯皆宜圣德，故曰："苟非其人，道不虚行。"天瑞虽彰，须德而光；吾德薄之人，胡足以当之？今让，冀见听许，外内咸使闻知。

《答华歆等令》

    以德则孤不足，以时则戎虏未灭。若以群贤之灵，得保首领，终君魏国，于孤足矣。若孤者，胡足以辱四海？至乎天瑞人事，皆先王圣德遗庆，孤何有焉？是以未敢闻命。

《又答相国歆等令》 

    昔者大舜饭糗茹草，将终身焉，斯则孤之前志也。及至承尧禅，被珍裘，妻二女，若固有之，斯则顺天命也。群公卿士诚以天命不可拒，民望不可违，孤亦易以辞焉？

《薄税令》 

    关津所以通商旅，池苑所以御灾荒，设禁重税，非所以便民；其除池御之禁，轻关津之税，皆复什一。

《以郑称为武德傅令》 

    龙渊、太阿出昆吾之金，和氏之壁由井里之田；砻之以砥砺，错之以他山，故能致连城之价，为命世之宝。学亦人之砥砺也，称笃学大儒，勉以经学辅侯，宜旦夕入侍，曜明其志。

《追封邓公策》

    惟黄初二年八月丙午，皇帝曰：咨尔邓哀侯冲，昔皇天钟美于尔躬，俾聪哲之才，成于弱年。当永享显祚，克成厥终。如何不禄，早世夭昏，朕承天序，享有四海，并建亲亲，以藩王室，惟尔不逮斯荣，且葬礼未备。追悼之怀，怆然攸伤。今迁葬于高陵，使使持节兼谒者仆射郎中陈承，追赐号曰邓公，祠以大牢。魂而有灵，休兹宠荣。

《策孙权九锡文》 

    盖圣王之法，以德设爵，以功制禄；劳大者禄厚，德威者礼丰。故叔旦有夹辅之勋，太公有鹰扬之功，并启土宇，并受备物，所以表章元功，殊异贤哲也。近汉高祖受命之初，分裂膏腴以王八姓，斯则前世之懿事，后王之元龟也。朕以不德，承运革命，君临万国，秉统天机，思齐先代，坐而待旦。惟君天资忠亮，命世作佐，深睹历数，达见废兴，远遣行人，浮于潜汉。望风影附，抗疏称藩，兼纳纤郗南方之贡，普遣诸将来还本朝，忠肃内发，款诚外昭，信著金石，义盖山河，朕甚嘉焉。今封君为吴王，使使持节太常高平侯贞，授君玺绶策书，金虎符第一至第五，左竹使符第一至第十，以大将军使持节督交州，领荆州牧事，锡君青土，苴以白茅，对扬朕命，以尹东夏。其上故骠骑将军南昌侯印绶符策。今又加君九锡，其敬听后命，以君绥安东南，纲纪江外，民夷安业，无或携贰，是用锡君大辂戎辂各一，玄牡二驷。君务财劝农，仓库盈积，是用锡君衮冕之服，赤舄副焉。君化民以德，礼教兴行，是用锡君轩县之乐。君宣导休风，怀柔百越，是用锡君朱户以居。君运其才谋，官方任贤，是用锡君纳陛以登。君忠勇并奋，清除好慝，是用锡君虎贲之士百人。君振威陵迈，宣力荆南，枭灭凶丑，罪人斯得，是用锡君a钺各一。君文和于内，武信于外，是用锡君彤弓一、彤矢百、S弓十、S矢千。君以忠肃为基，恭勤为德，是用锡君鬯一卣，圭瓒副焉。钦哉！敬敷训典，以副朕命，以勖相我国家，永终尔显烈。

《答卞兰教》

    赋者，言事类之因附也；颂者，美盛德之形容也，故作者不虚其辞，受者必当其实。兰此赋，岂吾实哉？昔吾邱寿王一陈宝鼎，何武等徒以歌颂，犹受金帛之赐，兰事虽不谅，义足嘉也。今赐牛一头。

《让禅表》

    皇帝陛下：奉被今月乙卯玺书，伏听册命，五内惊震，精爽散越，不知所处。臣前上还相位，退守藩国，圣恩听许。臣虽无古人量德度身自定之志，保己存性，实其私愿。不寤陛下猥损过谬之命，发不世之诏，以加无德之臣。且闻尧禅重华，举其克谐之德，舜授文命，采其齐圣之美，犹下咨四岳，上观璇玑。今臣德非虞、夏，行非二君，而承历数之谘，应选授之命，内自揆抚，无德以称。且许由匹夫，犹拒帝位，善卷布衣，而逆虞诏。臣虽鄙蔽，敢忘守节以当大命，不胜至愿。谨拜章陈情，使行相国永寿少府粪土臣毛宗奏，并上玺绶。

《让禅第二表》 

    奉今月戊戌玺书，重新圣命，伏听册告，肝胆战悸，不知所措。天下神器，禅代重事，故尧将禅舜，纳于大麓，舜之命禹，玄圭告功；烈风不迷，九州攸平，询事考言，然后乃命，而犹执谦让于德不嗣。况臣顽固，质非二圣，乃应天统，受终明诏；敢守微节，归志箕山，不胜大愿。谨拜表陈情，使并奉上玺绶。

《让禅第三表》 

    臣闻舜有宾于四门之勋，乃受禅于陶唐，禹有存国七百之功，乃承禄于有虞。臣以蒙蔽，德非二圣，猥当天统，不敢闻命。敢屡抗疏，略陈私愿，庶章通紫庭，得全微节，情达宸极，永守本志。而音重复衔命，申制诏臣，臣实战惕，不发玺书，而音迫于严诏，不敢复命。愿陛下驰传骋驿，召音还台。不胜至诚。［谨使宗奉书。］

《与吴质书》

    质为朝歌长，迁元城令，太祖西征，太子南在孟津小城，与质书。
    五月二十八日，丕白。季重无恙！途路虽局，官守有限，愿言之怀，良不可任。足下所治僻左，书问致简，益用增劳。每念昔日南皮之游，诚不可忘。既妙思六经，逍遥百氏，弹棋间设，终以博奕，高谈娱心，哀筝顺耳。弛骛北场，旅食南馆，浮甘瓜于清泉，沈朱李于寒水。白日既匿，继以朗月，同乘并载，以游后园。舆轮徐动，宾从无声，清风夜起，悲笳微吟，乐往哀来，怆然伤怀，余顾而言，斯乐难常，足下之徒，咸以为然。今果分别，各在一方。元瑜长逝，化为异物，每一念至，何时可言？方今蕤宾纪时，景风扇物，天意和暖，众果具繁。时驾而游，北遵河曲，从者鸣笳以启路，文学托乘于后车，节同时异，物是人非，我劳如何！今遣骑到邺，故使枉道相过。行矣自爱，丕白。

《又与吴质书》 

    魏志云：阮r以十七岁卒，徐干、陈琳、应`、刘桢以二十二年卒，质时为元城令，太子与书。
    二月三日，丕白。岁月易得，别来行复四年。三年不见，《东山》犹叹其远，况又过之，思何可支？虽书疏往返，未足解其劳结。昔年疾疫，亲故多离其灾，徐、陈、应、刘，一时俱逝，痛可言邪！昔日游处，行则连舆，止则接席，何曾须臾相失！每至觞酌流行，丝竹并奏，酒酣耳热，仰而赋诗，当此之时，忽然不自知乐也。谓百年已分，长共相保，何图数年之间，零落略尽，言之伤心。倾撰其遗文，都为一集。观其姓名，已鬼为录。追思昔游，犹在心目，而此诸子，北为粪壤，可复道哉！观古今文人，类不护细行，鲜皆能以名节自立。而伟长独怀文抱质，恬淡寡欲，有箕山之志，可谓彬彬君子矣。著《中论》二十馀篇，成一家之业，辞义典雅，足传于后，此子为不朽矣。德琏常斐然有述作意，其才学足以著书，美志不遂，良可痛息。间者历览诸子之文，对之^泪，既痛逝者，行自念也。孔璋章表殊健，微为繁富。公干有逸气，但未遒耳。至其五言诗，妙绝当时。元瑜书记翩翩，致足乐也。仲宣独自善于辞赋，惜其体弱，不足起其文。至于所善，古人无以远过也。昔伯牙绝弦于钟期，仲尼覆醢于子路，愍知音之难遇，伤门人之莫逮也。诸子但为末及古人，自一时之隽也。今之存者，已不逮矣！
    后生可畏，来者难诬，然吾与足下不及见也。行年已长大，所怀万端，时有所虑，至乃通夕不瞑，何时复类昔日?已成老翁，但未白头耳。光武言："年已三十，在军十年，所更非一。"吾德虽不及，年与之齐。以犬羊之质，服虎豹之文，无众星之明，假日月之光，动见瞻观，何时易邪?恐永不复得为昔日游也。少壮真当努力，年一过往，何可攀援?古人思秉烛夜游，良有以也。顷何以自娱?颇复有所造述否?东望于邑，裁书叙心。丕白。

《又与吴质书》 

    初，曹真、曹休与质等俱在渤海游处，及太子即王位，休、真以宗亲，并受封爵，出为列将。而质故为长史，王顾质有望，故称二人以慰之。
    南皮之游，存者三人，烈祖龙飞，或将或侯。今惟吾子，栖迟下仕，从我游处，独不及门，瓶磬耻。能无怀愧。路不云远，今复相闻。

《与钟繇谢玉i书》 

    太祖征汉中，太子在孟津，闻繇有玉i，密使临淄侯因人说之，繇遂送焉，太子与繇书。
    丕白。良玉比德君子，璋见美诗人。晋之垂棘，鲁之[_，宋之结绿，楚之和璞，价越万金，贵重都城，有称畴昔，流声将来。是以垂棘出晋，虞、虢双禽；和璧入秦，相如抗书。窃见玉书，称美玉白如截肪，黑譬纯漆，赤拟鸡冠，黄侔蒸栗。侧闻斯语，未睹厥状。虽德非君子，义无诗人，高山景行，私所慕仰。然四宝邈焉已远，秦、汉末闻有良比也。求之旷年，不遇厥真，私愿不果，饥渴未副。近日南阳宗惠叔称君侯昔有美i，闻之惊喜，笑与\会。当自白书，恐传言未审，是以令舍弟子建因荀仲茂时从容喻鄙旨。乃不忽遗，厚见周称，邺骑既到，宝i初至，捧匣跪发，五内震骇，绳穷匣开，烂然满目。猥以蒙鄙之姿，得睹希世之宝，不烦一介之使，不损连城之价，既有秦昭章台之观，而无蔺生诡夺之诳。嘉贶益腆，敢不钦承!谨奉赋一篇，以赞扬丽质。丕白。

《与钟繇五熟釜书》 

    繇为相国，以五熟鼎范因太子铸之，釜成，太子与繇书。
    昔有黄三鼎，周之九宝，咸以一体使调一味，岂若斯釜五味时芳?盖鼎之烹饪，以飨上帝，以养圣贤，昭德祈福，莫斯之美。故非大人，莫之能造；故非斯器，莫宜盛德。今之嘉釜，有逾兹美。夫周之尸臣，宋之考父，卫之孔悝，晋之魏颗，彼四臣者，并以功德勒名钟鼎。今执事寅亮大魏，以隆盛化，堂堂之德，于斯为盛。诚太常之所宜铭，彝器之所宜勒。故作斯铭，勒之釜口，庶可赞扬洪美，垂之不朽。

《与钟繇九日送菊书》

    岁月往来，忽逢九月九日。九为阳数，而日月并应，俗嘉其名，以为宜于长久，故以享宴高会。是月律中无射，言群木百草无有射地而生。惟芳菊纷然独荣，非夫含乾坤之纯和，体芳芳之淑气，孰能如此?故屈平悲冉冉之将老，思餐秋菊之落英，辅体延年，莫斯之贵，谨奉一束，以助彭祖之术。

《答繇钦书》 

    披书欢笑，不能自胜，奇才妙伎，何其善也。顷守臣王孙世有女曰琐，年始九岁，梦与神通。寤而悲吟，哀声激切，涉历六载，于今十五。近者督将，具以状闻。是日博延众贤，遂奏名倡，曲极数弹，欢情未逞。乃令从官，引内世女，须臾而至，厥状甚美。素颜玄发，皓齿丹唇。详而问之，云善歌舞。于是提袂徐进，扬蛾微眺，芳声清激。逸足横集，然后修容饰妆，改曲变度，斯可谓声协钟石，气应风律。今之妙舞莫巧于绛树，清歌莫激于宋脂，岂能上乱灵祗，下变庶(特)[物]。漂悠风云，横厉无方，若斯也哉。固非车子喉啭长吟所能逮也。吾炼色知声，雅应此选。谨卜良日，纳之闲房。

《与吴监书》 

    中国珍果甚多，且复为说蒲萄：当其朱夏涉秋，尚有馀暑，醉酒宿醒，掩露而食，甘而不饴，脆而不酸，冷而不寒，味长汁多，除烦解倦。又酿以为酒，甘于曲蘖，善醉而易醒。道之固以流羡咽嗌，况亲食之耶?南方有橘酢，正裂人牙，时有甜耳。即远方之果，宁有匹者乎?

《与王朗书》 

    帝初在东宫，疫病大起，时人雕伤，帝深感叹。与大理王朗书。故论撰所著《典论》、诗、赋百馀篇，集诸儒于肃成门内，讲论大义，侃侃无倦。
    人生有七尺之形，死为一棺之土。唯立德扬名，可以不朽；其次莫如著篇籍。疫疠数起，士人雕落，余独何人，能全其寿? 

《又》

    丕白：不爱江汉之珠，而爱巴蜀之钩。此言难得之贵宝，不若易有之贱物。

《又》 

    蚤虱虽细，虑于安寝，鼷鼠至微，犹毁效牛也。

《又报孙权书》

    前使于禁、郭及夫所道吾纤骊马，本欲使禁自致之。念将军傥欲速得，今故以付徐奉往。此二马，朕之常所自乘，甚调，良善走，数万匹之极选者，乘之真可乐也。中国虽饶马，其知名绝足，亦时有之耳。

《又》 

    权以使聘魏，具上破备获印绶及首级、所得土地并表将吏功勤，宜加爵赏，文帝报使，致@子裘、明光铠、W马，又以素书所作《典论》及诗、赋与权，诏答之。
    老虏边窟，越险深入，旷日持久，内迫罢弊，外困智力，故见身于鸡头，分兵拟西陵，其计不过谓可转是前迹以摇动江东。根未著地，摧折其支，虽未刳备五藏，使身首分离，其所降诛，亦足使虏部众凶惧。昔吴汉先烧荆门，后发夷陵，而子阳无所逃其死，来歙始袭略阳，文叔喜之而知隗嚣无所施其巧。今讨此虏，正似其事，将军勉建方略，务全独克。

《又报孙权书》 

    权外托事魏，而诚心不款。魏遣侍中辛毗、尚书桓阶往，与盟誓，并征任子，登辞让不受。魏乃命曹休等数道攻吴，时扬、越蛮夷多未平复内难未弭，权卑辞上书自解厉，若必不见置，当奉还土地，寄命交州。帝报之。
    君生于扰攘之际，本有从横之志，降身奉国，以享兹祚。自君策名以来，贡献盈路。讨备之功，国朝仰成。埋而掘之，古人之所耻。朕之与君，大义已定，岂乐劳师远临江汉。廊庙之议，王者所不得专；三公上君过失，皆有本末。朕以不明，虽有曾母投杼之疑，犹冀言者不信，以为国福。故先遣使者犒劳，又遣尚书侍中践修前言，以定任子。君遂设辞。不欲使进，议者怪之。又前都尉浩周劝君遣子，乃实朝臣交谋，以此卜君，君果有辞，外引隗嚣遣子不终，内喻窦融守忠而已。世殊时异，人各有心。浩周之还，口陈指麾，益令议者发明众嫌，终始之本，无所据杖，故遂俯仰从群臣议。今省上事，款诚深至，心用慨然，凄怆动容。即日下诏，敕诸军但深沟高垒，不得妄进。若君必效忠节，以解疑义，登身朝到，夕召(其)[兵]还。此言之诚，有如大江。

《与孟达书》 

    延康元年，达率部曲四千馀家归魏。时文帝初即王位，既宿如有达，闻其来，甚悦，逆与达书，达至，拜散骑常侍，领新城太守，后反，诛。
    近日有命，末足达旨，何者?昔伊挚背商而归周，百里去虞而入秦，乐毅感鸱夷以蝉蜕，王遵识逆顺以去就，皆审废兴之符效，知成败之必然，故丹青画其形容，良史载其功勋。闻卿姿度纯茂，器量优绝，当聘能明时，收名传记。今者翻然濯鳞清流，甚相嘉乐，虚心西望，依依若旧，下笔属辞，欢心从之。昔虞卿入赵，再见取相；陈平就汉，一觐参乘。孤今于卿，情过于往，故致所御马物以昭忠爱。

《又与孟达书》 

    今者海内清定，万里一统，三垂无边尘之警，中夏无狗吠之虞，以是驰阁阔禁，与世无疑。保官空虚，初无资任。卿来相就，当明孤意，慎勿令家人缤纷道路，以亲骇疏也。若卿欲来相见，且当先安部曲，有所保固，然后徐徐轻骑来东。

《送剑书》 

    仆有剑一枚，明珠标首，蓝玉饰靶，用给左右，以除妖氛。

《典论自序》

    初平之元，董卓杀主鸩后，荡覆王室。是时四海既困中平之政，兼恶卓之凶逆。家家思乱，人人自危。山东牧守，咸以《春秋》之义，卫人讨州吁于濮，言人人皆得讨贼，于是大兴义兵。名豪大侠，富室强族，飘扬云会，万里相赴。兖豫之师，战于荥阳。河内之甲，军于孟津，卓遂迁大驾，西都长安。而山东大者连郡国，中者婴城邑，小者聚阡陌，以还相吞并。会黄巾盛于海岳，山寇暴于并冀。乘胜转攻，席卷而南。乡邑望烟而奔，城郭睹尘而溃。百姓死亡，暴骨如莽。余时年五岁。上以四方扰乱，教余学射，六岁而知射。又教余骑马，八岁而知骑射矣。以时之多难，故每征，余常从。建安初，上南征荆州，至宛，张绣降，旬日而反。亡兄孝廉子修、从兄安民遇害。时余年十岁，乘马得脱。夫文武之道，各随时而用。生于中平之季，长于戎旅之间，是以少好弓马，于今不衰，逐禽辄十里，驰射常百步。日多体健，心每不厌。建安十年， 始定冀州，桴龉绷脊，燕代献名马。时岁之暮春，句芒司节，和风扇物，弓燥手柔，草浅兽肥，与族兄子丹，猎于邺西终日，手获獐鹿九，雉兔三十。后军南征，次曲蠡，尚书令苟奉使犒军，见余，谈论之末，言："闻君善左右射，此实难能。"余言执事未睹夫项发口纵，俯马蹄而仰月支也。喜笑曰："乃尔。"余曰："将有常径，的有常所，虽每发辄中，非至妙也。若夫驰平原，赴丰草，要狡兽，截轻禽，使弓不虚弯，所中必洞，斯则妙矣。"时军祭酒张京在坐，顾拊手曰："善。"予又学击剑，阅师多矣。四方之法各异， 唯京师为善。桓灵之间，有虎贲王越，善斯术，称于京师。河南史阿，言昔与越游具得其法。余从阿学之，精熟。尝与平虏将军刘勋、奋威将军邓展等共饮。宿闻展善有手臂，晓五兵；又称其能空手入白刃。余与论剑良久，谓言将军法非也，余顾尝好之，又得善术。固求与余对。时酒酣耳热．方食芋蔗，便以为杖，下殿数交， 三中其臂。左右大笑。展意不平，求更为之。余言吾法急属，难相中面，故齐臂耳。展言愿复一交。余知其欲突以取交中也，因伪深进，展果寻前，余却脚剿，正截其颡。坐中惊视。余还坐，笑曰："昔阳庆使淳于意去其故方，更授以秘术。今余亦愿邓将军捐弃故伎，更受要道也，一坐尽欢。夫事不可自谓己长。余少晓持复，自谓无对。俗名双戟为坐铁室，镶J为蔽木户。后从陈国袁敏学，以单攻复，每为若神。对家不知所出。先日，若逢敏于狭路，直决耳。余于他戏弄之事少所喜，唯弹棋略尽其巧，少为之赋。昔京师先工有马合乡侯、东方安世、张公子，常恨不得与彼数子者对。上雅好诗书文籍，虽在军旅，手不释卷。每定省从容，常言："人少好学则思专，长则善忘。长大而能勤学者，难吾与袁伯业 耳。余是以少涌诗论。及长而备历五经四部、史汉、诸子百家之言，靡不毕览。所著书论诗赋，凡六十篇。至若智而能愚，勇而能怯，仁以接物，恕以及下，以付后之良史。

《建安诸序》
 
    维建安二十四年二月丙午，魏太子丕造刀三，其二曰"含章"，彩似丹霞。又曰造"百辟"宝剑三，其二曰"流彩虹"。
    李尤，字伯宗，少有文章。贾逵荐尤有相如、扬雄之风，拜兰台令史，与刘桢等共撰《汉记》。
    王粲长于词赋，陈琳、阮r之章表书记，今之俊也。
    建安二十四年二月壬午，魏太子辟造百辟宝剑，长四尺二寸，选兹良金，令彼国工精而炼之。至于百辟，淬以清漳，砺以M<石诸>，光似流星，名曰"飞景。"
    余好击剑，命彼国工，以为宝器，饰以文玉，表以通犀。
    余好击剑，善以短乘长，精而炼之，其始成也。五色骇炉，巨橐自鼓，云物仿佛，飞鸟翔舞。
    昔周鲁宝雍狐之戟，屈卢之矛，孤父之戈，徐氏匕首，凡斯皆上世名器，君子虽有文事，必有武备矣。
    魏太子造百辟匕首三：其一理似坚冰，名曰"清刚"；其二曜似朝日，名曰"扬文"；其三状似龙文，名曰"龙鳞"。
    昔者周鲁宝赤刀孟劳。
    丕造百辟宝刀，其一文似灵龟，名曰"灵宝"，其二彩似丹霞，名白"含章"，其三锋似崩霜，刀身剑铗，名曰"素质"。又作露陌刀，一名"龙鳞"。
    酒以成礼，过则败德。孝灵之末，朝政堕废，官司并湎于酒，贵戚尤甚。流俗沈荒，故作《酒诲》以戒，孝灵帝末，群官百司并湎于酒，斗酒至千钱。

《典论论文》

     [夫]文人相轻，自古而然。傅毅之于班固，伯仲之间耳，而固小之，与弟超书曰："武仲以能属文，为兰台令史，下笔不能自休。"夫人善于自见，而文非一体，鲜能备善，是以各以所长，相轻所短。里话曰："家有弊帚，享之千金。"斯不自见之患也。
    今之文人，鲁国孔融文举，广陵陈琳孔璋，山阳王架仲宣，北海徐干伟长，陈留阮r元瑜，汝南应`德琏，东平刘桢公干，斯七子者，于学无所遗，于辞无所假，咸以自骋骥J于千里，仰齐足而并驰。以此相服，亦良难矣。盖君子审己以度人，放能免于斯累而作"论文"。
    王粲长于辞赋，徐干时有齐气，然察之匹也。如粲之《初征入》、《登楼》、《槐赋》、《征思》，于之《玄猿》、《漏卮》、《圆扇》、《橘赋》，虽张、蔡不过也。然于他文，未能称是。琳、r之章表书记，今之俊也。应`和而不壮。刘桢壮而不密。孔融体气高妙，有过人者，然不能持论，理不胜辞，至于(以至乎)杂以嘲戏。及其[时有]所善，扬、班［之]俦也。
    常人贵远贱近，向声背实，又患暗于自见，谓己为贤。夫文，本同而末异。盖奏议宜雅，书论宜理，铭诔尚实，诗赋欲丽：此四科不同，故能之者偏也；唯通才能备其体。
    文以气为主，气之清浊有体，不可力强而致。譬诸音乐，曲度虽均，节奏同检；至于引气不齐，巧拙有素，虽在父兄，不能以遗子弟。
    盖文章，经国之大业，不朽之盛事。年寿有时而尽，乐荣止乎其身，二者必至之常期，末若文章之无穷。是以古之作者、寄身于翰墨，见意于篇籍，不假良史之辞，不托飞驰之势。而声名自传于后。故西伯幽而演《易》，周旦显而制《礼》，不以隐约而不务，不以康乐而加思。夫然，则古人贱尺壁而重寸阴，惧乎时之过已。而人多不强力，贫贱则惧于饥寒，富贵流于逸乐，遂营目前之务，而遗千载之功。日月逝于上，体貌衰于下，忽然与万物迁化，斯亦志士大痛也!融等已逝，唯干著《论》，成一家言。
    [或问屈原相如之赋孰愈。曰："优游案衍，屈原之尚也；穷侈极妙，相如之长也。然原据托譬喻，其意周旋，绰有馀度。长卿子云，意未能及已。
    余观贾谊《过秦论》，发周秦之得失，通古今之制义。洽以三代之风，润以各人之化。斯可谓作者矣。
    李尤字伯宗，年少有文章，贾逵荐尤有相如扬雄之风，拜兰台令史，与刘珍等共撰《汉记》。(点校按，此条与"建安诸序"重复)
    议郎马融，以永兴中帝猎广成，融从。是时北州遭水潦蝗虫。融撰《上林颂》以讽。] 

《典论论方术》 

    颍川部俭能辟谷，饵伏苓。甘陵甘始，亦善行气，老有少容。庐江左慈，知补导之术，并为军吏。初，俭之至，市伏苓价暴数倍。议郎安平李覃学其辟谷，餐伏苓，饮寒水，中泄利。殆至陨命。后始来，众人无不鸱视狼顾，呼吸吐纳。军谋祭酒弘农董芬为之过差，气闭不通，良久乃苏。左慈到，又竞受其补导之术，至寺人严峻，往从问受。阉竖真无事于斯术也，人之逐声，乃至于是，光和中，北海王和平亦好道术，自以当仙。济南孙邕少事之，从至京师。会和平病死，邕因葬之东陶。有书百馀卷，药数囊，悉以送之。后弟子夏荣言其尸解，邕至今恨不取其宝书仙药。刘向惑于鸿宝之说，君游眩于子政之言，古今愚谬，岂惟一人哉！

《周成汉昭论》
 
    或方周成王与汉昭帝，佥高成而下昭。余以为周成王体上圣之休气，禀贤妣之胎诲，周召为保傅，吕尚为太师，口能言，则行人称辞；足能履，则相者导仪，目厌威容之美，耳饱仁义之声，所谓沈渍玄流，而沐浴清风者矣。犹有咎悔，聆二叔之谤，使周公东迁，皇天赫怒，显明厥咎，犹启诸《金滕》，稽诸国史，然后乃悟。不亮周公之圣德，而信《金滕》之教言，岂不暗哉！夫孝昭，父非武王，母非邑姜，养惟盖主，相则桀、光，体不承圣，化不胎育，保无仁孝之质，佐无隆平之治，所谓生于深宫之中，长于妇人之手，然而德与性成，行与休并，年在二七，早智夙达，发燕书之诈，亮霍光之诚，岂将有启《金滕》，信国史而后乃悟哉！使夫昭、成均年而立，易世而化，贸臣而治，换乐而歌，则汉不独少，周不独多也。

《汉文帝论》 

    昔有苗不宾，重华舞以干戚，尉佗称帝，孝文抚以恩德，吴王不朝，锡之几杖以抚其意，而天下赖安，能弘三章之教，恺悌之化，欲使曩时累息之民，得阔步高谈，无危惧之心。若贾谊之才敏，筹画国政，特贤臣之器，管、晏之姿，岂若孝文大人之量哉！（帝集诸儒于肃城门内讲论大义，尝嘉汉文宽仁玄默，务欲以德化民，有览圣之风。时诸儒或以孝文虽贤，其通达国体不如贾谊。帝由是著《太宗论》。）

《汉武帝论》 

    孝武帝承累世之遗业，遇中国之殷阜，府库徐钱帛，仓廪畜腐米。因此有意平灭匈奴而廓清边境矣。故即位之初，从王恢之书，设马邑之谋。自元光以迄征和，四十五载之间征匈奴四十馀，举逾广漠。绝梓岭，封狼居胥，禅姑峄，梁北河，观兵瀚海。刈单于之旗，剿阏氏之首，探符离之窟，扫五王之庭，纳休屠毗耶之附，获祭天金人之宝，斩名王以十数，馘首虏以万计。既穷追其败亡，又摧破其积聚。虏不暇于救死扶伤，疲于孕重堕殡。元封初，躬执武节，告以天子自将，惧以两越之诛，易彼符号，可为威震匈奴矣。

《交友论》 

    夫阴阳交，万物成；君臣交，邦国治；士庶交，德行光。同忧乐，共富贵，而友道备矣。《易》曰："上下交而其志同。"由此观之，交乃人伦之本务，王道之大义，非特士友之志也。［夷吾侈而鲍叔廉，此其志不同也；张疏洁而陈遵污，此其行不齐也。]《 白虎通》曰："朋友之道有四：近则正之，远则称之，乐则思之，患则死之。"扬子《法言》曰："朋而不心，面朋也；友而不心，面友也。"《说苑》曰："魏文侯叹田子方曰：'自友方也，君臣益亲，百姓益附，吾是以知友士之功焉'"。

《田畴辞封议》

    昔e敖逃禄，传载其美，所以激浊世，励贪夫，贤于尸禄素餐之人也。故可得而小，不可得而毁。至于田畴，方斯近矣。免官加刑。于法为重。

《连珠三首》

    盖闻琴瑟高张则哀弹发，节士抗行则荣名至，是以申胥流音于南极，苏武扬声于朔裔。
    盖闻四节异气以成岁，君子殊道以成名，故微子奔走而显，比干剖心而荣。
    盖闻驽蹇服御，良乐咨嗟；铅刀剖截，欧冶叹息。故少师幸而季梁惧，宰喝味伍员忧。

《露陌刀铭》

    于铄良刀，胡炼时，譬诸鳞角，靡所任兹。不逢不若，永世宝持。利用卫身，以威弗治。

《赐钟繇五熟釜铭》 

    于赫有魏，作汉藩辅。厥相惟钟，实干心膂。靖恭夙夜，匪遑安处。百僚师师，楷兹度矩。

《即位告天文》

    皇帝臣丕，敢用玄牡，昭告于皇皇后帝：汉历世二十有四，践年四百二十有六，四海困穷，王纲不立，五纬错行，灵祥并见，推术数者，虑之古道，咸以为天之历数，运终兹世。凡诸嘉祥，民神之意，比昭有汉数尽之极，魏家之符。汉主以神器宜授于臣，宪章有虞，致位于丕。丕震畏天命，虽休勿休，群公庶尹六事之人，外及将士，洎于蛮夷君长，佥曰："天命不可以辞拒，神器不可以久旷，群臣不可以无主，万机不可以无统。"丕抵承皇象，敢不钦承。卜之守龟，兆有大横，筮之三易，兆有革兆；谨择元日，与群僚登坛，受帝玺绶，告类于尔大神。唯尔有神，尚飨永吉，兆民之望，祚于有魏世享。

《武帝哀策文》

    痛神曜之幽潜，哀鼎俎之虚置。舒皇德而咏思，遂b臆以莅事。矧乃小子，夙遭不造，茕茕在疚。呜呼皇考，产我曷晚，弃我曷早？群臣子辅，夺我哀愿，猥抑奔墓，俯就权变。卜葬既从，大隧既通。漫漫长夜，窈窈玄宫。有晦无明，曷有所穷。卤簿既整，三官骈罗。前驱建旗，方相执戈，弃此宫庭，陟彼山阿。

《弟苍舒诔》

    曹冲字苍舒，文帝之弟也。少聪察岐嶷，有成人之智。年十三，病卒。曹公哀甚，为聘甄氏亡女与合葬，赠骑都尉印绶。
    唯建安十有(五)[三]年，五月甲成，童子曹苍舒卒。呜呼哀哉!乃作诔曰：
    于惟淑弟，懿矣纯良。诞丰令质，荷天之光。既哲且仁，爱柔克刚。被德之容，兹义肇行。猗欤公子，终然允减。宜逢介祉，以永无疆。如何吴天，雕斯俊英。呜呼哀哉!惟人之生，忽若朝露，役役百年，宣行暮。矧尔夙天，十三而忘，何辜于天，景命不遂。兼悲增伤，诧保失气。水思长怀，哀尔阁极。贻尔良妃，J尔嘉服。越以乙酉，宅彼城隅。增丘峨峨，寝庙渠渠。姻媾云会，充路盈衢。悠悠群司，岌岌其车，倾都荡邑，爱迄尔居。魂而有灵，庶可以娱。呜呼哀!

《终制》

    礼，国君即位为稗，存不忘亡也。昔尧葬谷林，通树之；禹葬会稽，农不易亩，故葬于山林，则合乎山林。封树之制，非上古也。吾无取焉。寿陵因山为体，无为封树，无立寝殿，造园邑，通神道。夫葬也者，藏也，欲人之不得见也。骨无痛痒之知，家非栖神之宅，礼不墓祭，欲存亡之不黩也，为棺停足以朽骨，衣衾足以朽肉而已。故吾营此丘墟不食之地，欲使易代之后不知其处。无施苇炭，无藏金银铜铁，一以瓦器，合古涂车、刍灵之义。棺但漆际会三过，饭含无以珠玉，无施珠襦玉匣，诸愚俗所为也。季孙以_[敛，孔子历级而救之，譬之暴骸中原。宋公厚葬，君子谓华元、乐莒不臣，以为弃君于恶。汉文帝之不发，霸陵无求也；光武之掘，原陵封树也。霸陵之完，功在释之；原陵之掘，罪在明帝。是释之忠以利君，明帝爱以害亲也。忠臣孝子，宜思仲尼、丘明、释之之言，鉴华元、乐莒，明帝之戒，存于所以安君定亲，使魂灵万载无危，斯则贤圣之忠孝矣。自古及今，未有不亡之国，亦无不掘之墓也。丧乱以来，汉氏诸陵，无不发掘，至乃烧取玉匣金缕，骸骨并尽，是焚如之刑也。岂不重痛哉!祸踪乎厚葬封树。"桑、霍为我戒"，不亦明乎?其皇后及贵人以下，不随王之国者，有终没皆葬涧西，前又以表其处矣。盖舜葬苍梧，二纪不从。延陵葬子，远在赢博。魂而有灵，无不之也，一涧之间，不足为远。若违今诏，妄有所变改造施，吾为戮尸地下，戮而重戮，死而重死。臣子为蔑死君父，不忠不孝，使死者有知，将不福汝。其以此诏藏之宗庙，副在尚书、秘书、三府。

《临高台》

    《诗纪》云：此曲三段，辞不相属"鹄欲南游"以下乃古辞《飞鹄行》也。汉曲大略意同。
    临台高，高以轩。下有水，清且寒，中有黄鹄往且翻。行为臣，当尽忠，愿令皇帝陛下三千岁，宜居此宫。鹄欲南游，雌不能随。我欲躬衔汝，口噤不能开。[我]欲负之，毛衣摧颓。五里一顾，六里徘徊。

《钓竿》 

    崔豺《古今注》云：钓竿者，伯常子避仇河滨为渔者，其妻思之而作也。每至河侧辄歌之。后司马相如作《钓竿诗》，遂传为乐曲，汉辞今亡。
    东越河济水，遥望大海涯。钓竿何珊珊，鱼尾何kk。行路之好者，芳饵欲何为。

《十五》 

    《古今乐录》云：十五歌，文帝辞，后改歌瑟调西山，此似未全。
    登山而远望，溪谷多所有。F楠千馀尺，众草芝盛茂，华叶耀人目。五色难可纪。雉g山鸡鸣，虎啸谷风起。号罴当我道，狂顾动牙齿。

《陌上桑》
 
    弃故乡，离室宅，远从军旅万里客。披荆棘，求阡陌，侧足独窘步，路局z。虎豹啤动，鸡惊禽失，群鸣相索。登南山，奈何蹈盘石，树木丛生d差错。寝篙草，荫松柏，涕泣雨面沾枕席。伴旅单，稍稍日零落。惆怅窃自怜，相痛惜。

《短歌行》 

    《古今乐录》云：王僧虔《技录》曰：《短歌行》"仰瞻"一曲，此曲声制最美，辞不可入乐府。
    仰瞻帏幕，俯察几筵，其物如故，其人不存。一解神灵倏忽，弃我退迁，靡瞻靡恃，泣涕涟涟。二解哟哟游鹿，草草鸣，翩翩飞鸟，挟子巢栖。三解我独孤茕，怀此百离，忧心孔疚，莫我能知。四解人亦有言，"忧令人老"，嗟我白发，生一何早。五解长吟永叹，怀我圣考。曰："仁者寿"，胡不是保。六解。(右一曲,魏晋乐所奏。魏遗令节朔奏乐，魏文制此辞，自抚筝和歌，歌者云贵官弹筝，此也。)

《猛虎行》

    与君媾新欢，托配于二仪。充列于紫微，升降焉可知。梧桐攀凤翼，云雨散洪池。

《燕歌行》 

    秋风萧瑟天气凉，草木摇落露为霜，一解群燕辞归雁南翔。念君客游多思肠，二解慊慊思归恋故乡，君何淹留寄他方!三解贱妾茕茕守空房，忧来思君不敢忘，四解不觉泪下沾衣裳。援琴鸣弦发清商，五解短歌微吟不能长。明月皎皎照我床，六解星汉西流夜未央。牵牛织女遥相望，尔独何辜限河梁?七解。(多思肠一作思断肠。右一曲晋乐所奏。) 

《燕歌行》 

    别日何易会日难，山川悠远路漫漫。釉陶思君未敢言，寄(声)浮云往不还。涕零雨面毁容颜，谁能怀忧独不叹。展诗清歌聊自宽，乐往哀来摧肺肝。耿耿伏枕不能眠，披衣出户步东西。仰看星月观云间，飞]晨鸣声可怜，留连顾怀不能存。右一曲本辞。 

《秋胡行》 

    尧任舜禹，当复何为。百兽率舞，凤凰来仪。得人则安，失之则危。唯贤知贤，人不易知。歌以咏言，诚不易移。鸣条之役，万举必全。明德通灵，降福自天。
    泛泛绿池，中有浮萍。寄身流波，随风靡倾。芙蓉含芳，菡萏垂荣。朝采其实，夕佩其英。采之遗谁，所思在庭。双鱼比目，鸳鸯交颈。有美一人，婉如清扬。知音识曲，善为乐方。右曲一作《浮萍篇》，"有美"四句，又见《善哉行》。

《秋胡行》 

    朝与佳人期，日夕殊不来。嘉看不尝，旨酒停杯。寄言飞鸟，告余不能。俯折兰英，仰结桂枝。佳人不在，结之何为。从尔何所之，乃在大海隅。灵若道言，贻尔明珠。企予望之，步立踌蹰。佳人不来，何得斯须。

《善哉行》

    [其一]
    上山采薇，薄暮苦饥。溪谷多风，霜露沾衣。野雉群g，猿猴相追。还望故乡，d何垒垒。高山有崖，林木有枝。忧来无方，人莫之知。人生如寄，多忧何为。今我不乐，岁月如驰。汤汤川流，中有行舟。随波转薄，有似客游。策我良马，被我轻裘。载驰载驱，聊以忘忧。岁一作日，如一作其。 

    [其二]
    有美一人，婉如清扬。研姿巧笑，和媚心肠。知音识曲，善为乐方。哀弦微妙，清气含芳。流郑激楚，度宫中商。感心动耳，绣丽难忘。离鸟夕宿，在彼中洲。延颈鼓翼，悲鸣相求。眷然顾之，使我心愁。嗟尔昔人，何以忘忧。

《同前》 

    朝日乐相乐，酣饮不知醉。悲弦激新声，长笛吹清气。弦歌感人肠，四座皆欢悦。寥寥高堂上，凉风入我室。持满如不盈，有德者能卒。君子多苦心，所愁不但一。慊慊下白屋，吐握不可失。众宾饱满归，主人若不悉。比翼翔云汉，罗者安所羁。冲静得自然，荣华何足为。

《同前》 

    朝游高台观，夕宴华池阴。大酋奉甘醪，狩人献嘉禽。齐倡发东舞，秦筝奏西音。有客从南来，为我弹清琴。五音纷繁会，柑者激微吟。淫鱼乘波听，踊跃自浮沈。飞鸟翻翔舞，悲呜集北林。乐极哀情来，寥亮摧肝心。清角岂不妙，德薄所不任。大哉子野言，弭弦且自禁。右二曲，魏晋乐所奏。

《丹霞蔽日行》 

    丹霞蔽日，采虹垂天。谷水潺潺，木落翩翩。孤禽失群，悲鸣云间。月盈则冲，华不再繁。古来有之，嗟我何言。

《折杨柳行》 

    西山一何高，高高殊无极。上有两仙童，不饮亦不食。与我一丸药，光耀有五色。服药四五日，身轻生羽翼。轻举乘浮云，候忽行万亿。流览观四海，茫茫非所识。彭祖称七百，悠悠安可原?老耽适西戎，于今竞不还。王乔假虚辞，赤松垂空言。达人识真伪，愚夫好妄传。迫念往古事，愦愦千万端。百家多迂怪，圣道我所观。右一曲魏晋乐所奏。《古今诗话》云：相州栖霞谷，乔顺二子服飞龙药，十年不饥。

《饮马长城窟行》

    浮舟横大江，讨彼犯荆虏。武将齐贯婢，征人伐金鼓。长戟十万队，幽冀百石驾。发机若雷电，一发连四五。

《上留田行》 

    世居一何不同?上留田！富人食稻与(梁)[粱]。上留田!贫子食糟与糠。上留田！贫贱亦何伤?上留田!禄命悬在苍天。上留田!今尔叹息，将欲谁怨?上留田!

《大墙上篙行》 

    《古今乐录》云：王僧虔《技录》有《大墙上蒿行》，今不歌。
    阳春无不长成，草木群类。随大风起，零落若何翩翩，中心独立一何茕!四时舍我驱驰，今我隐约欲何为?人生居天地间，忽如飞鸟栖枯枝。我今隐约欲何为?
    适君身体所服，何不您君口腹所尝?冬被貂@温暖，夏当服绮罗轻凉。行力自苦。我将欲何为?不及君少壮之时，乘坚车策肥马良。上有仓浪之天，今我难得久来视；下有蠕蠕之地，今我难得久来履；何不您意邀游，从君所喜?
    带我宝剑。今尔何为自低昂?悲丽平壮观，白如积雪，利若秋霜。骏犀标首，玉琢中央。帝王所服，辟除凶殃。御左右，奈何致福祥(一作服之御左右，除凶致吉祥)。吴之辟闾，越之步光，楚之龙泉，韩有墨阳，苗山之铤，羊头之钢，知名前代，咸自谓丽且美，曾不知君剑良绮难忘。
    冠青云之崔嵬，纤罗为缨，饰以翠翰，既美且轻。表容仪，俯仰垂光荣。宋之章甫，齐之高冠，亦自谓美，盖何足观。
    排金铺，坐玉堂。风尘不起，天气清凉。奏桓瑟，舞赵倡。女娥长歌，声协宫商。感心动耳，荡气回肠，酌桂酒，脍鲤鲂。与佳人期为乐康。前奉玉尼，为我行觞。今日乐，不可忘。乐未央。为乐常苦迟，岁月逝，忽若飞。为何自苦，使我心悲?

《艳歌何尝行》 

    何尝快独无忧?但当饮醇酒，炙肥牛。长兄为二千石，中兄被貂裘。小弟虽无官爵，鞍马``，往来王侯长者游。但当在王侯殿上，快独樗蒲六博，坐对弹棋。男儿居世，各当(驽)[努]力。蹙迫日暮，殊不久留。少小相触抵，寒苦常相随。忿恚患安足诤?吾中道与卿共别离。约身奉事君，礼节不可亏。上惭仓浪之天，下顾黄口小儿。奈何复老心皇皇，独悲谁能知?少小下为趋,曲前为艳。

《煌煌京洛行》 

    《古今乐录》云：王僧虔《技录》云，《煌煌京洛行》歌，文帝"园桃"一篇，《乐府解题》云：晋乐奏文帝夭夭园桃。
    夭夭园桃，无子空长。虚美难假，偏轮不行。淮阴五刑，鸟尽弓藏。保身全名，独有子房。大愤不收，褒衣无带。多言寡诚，抵令事败。苏秦之说，六国以亡。倾侧卖主，车裂固当。贤矣陈轸，忠而有谋。楚怀不从，祸卒不救。祸夫吴起，智小谋大，西河何健，伏尸何劣。嗟彼郭生，古之雅人，智矣燕昭，可谓得臣。峨峨仲连，齐之高士，北辞千金，东蹈沧海。

《月重轮行》
 
　　三辰垂光，照临四海。焕哉何煌煌，悠悠与天地久长。愚见自前，圣睹万年。明暗相绝，何可胜言。

《黎阳作二首》

    [其一]
    朝发邺城，夕宿韩陵。霖雨载涂，舆人困穷。载驰载驱，沐雨栉风。舍我高殿，何为泥中。在昔周武，爱暨公旦。载主而征，救民涂炭。彼此一时，惟天所赞。我独何人，馀不静乱。 

    [其二]
    殷殷其雷，髌溆辍Ｎ彝轿页担涉此艰阻。遵彼洹湄，言刈其楚。班之中路，涂潦是御。磷磷大车，载低载昂。嗷嗷仆夫，载仆载僵。蒙涂冒雨，沾衣濡裳。

《黎阳作》 

    干骑随风靡，万骑正龙骧。金鼓震上下，干戚纷纵横。白族若素霓，丹旗发朱光。迫思太王德，胥宇识足减。经历万岁林，行行到黎阳。

《于谯作》 

    清夜延贵客，明烛发高光。丰膳漫星陈，旨酒盈玉觞。弦歌奏新曲，游响拂丹梁。馀音赴迅节，慷慨时激扬。献酬纷交错，雅舞何锵锵。罗缨从风飞，长剑自低昂。穆穆众君子，和合同乐康。(馀一作繁。)

《孟津》 

    良辰启初节，高会构欢娱(一作高构极欢娱)。通天拂景云，俯临四达衡。羽爵浮象樽，珍膳盈豆区。清歌发妙曲，乐正奏笙竿。曜灵忽西迈，炎烛继望舒。朔日浮黄河，长驱旋都。

《芙蓉池作》 

    乘辇夜行游，逍遥步西园。双渠相溉灌，嘉木绕通川。卑枝拂羽盖，修条摩苍天。惊风扶轮毂，飞鸟翔我前。丹霞夹明月，华星出云间。上天垂光彩，五色一何鲜。寿命非松乔，谁能得神仙？邀游快心意，保己终百年。 

《于玄武陂作》

    兄弟其行游，驱车出西城。野田广开辟，川渠互相经。黍稷何郁郁，流波激悲声。菱茨覆绿水，芙蓉发丹荣。柳垂重荫绿，向我池边生。乘渚望长洲，群鸟欢哗鸣。萍藻泛滥浮，澹澹随风倾。忘忧共容与，畅此千秋情。

《至广陵于马上作》
 
    外编云：广陵观兵。魏志：黄初六年十月，行幸广陵故城，临江观兵，戎卒十馀万，旌旗数百里，帝于马上为诗。是岁大寒冰。舟不得入江，乃引还。
    观兵临江水，水流何汤汤。戈矛成山林，玄甲耀日光。猛将怀暴怒，胆气正纵横。谁云江水广，一苇可以航。不战屈敌虏，戢兵称贤良。古公宅岐邑，实始剪殷商。孟献营虎牢，郑人俱稽颡。克国务耕殖，先零自破亡。兴农淮泗间，筑室都徐方。量宜运权略，六军咸悦康。岂如《东山》诗，悠悠多忧伤。(僧皎然云：魏文军至扬于，见洪涛浪汹，叹曰：固天所以隔南北也。赋诗而还。魏文集无此诗，且魏文雄才智略，本非庸主，如何有此?示弱于孙权，取笑于刘备，陈寿谬矣。按，寿正史但云引还，不言赋诗，《魏书》注载此诗，未尝示弱也。岂客子常畏人邪?杂诗《魏书》不载。)

《杂诗二首》 

    集云⒅凶鳎下篇云于黎阳作,吕延济以此诗未即位，方为汉征伐，李善云，当时实至广陵，则此与马上诗为同时矣。今观弃置诗，与天隔南北意合，或近是斗。

    [其一]
    漫漫秋夜长，烈烈北风凉。展转不能寐，披衣起仿徨。彷徨忽已久，白露沾我裳。俯视清水波，仰看明月光。天汉回西流，三五正纵横。草虫鸣何悲，孤雁独南翔。郁郁多悲思，绵绵思故乡。愿飞安得翼，欲济河无梁。向风长叹息，断绝我中肠。 

    [其二]
    西北有浮云，亭亭如车盖。惜哉时不遇，适与飘风会。吹我东南行，行行至吴会。吴会非我乡，安得久留滞。弃置勿复陈，客子常畏人。(《艺苑尼言》云：读于桓"客子常畏人"，及答吴朝歌、钟大理书，似少年美资，负才性而好货好色，且当不得恒享者，桓灵宝技艺差相埒，而气尚过之，子桓乃得千年天子，都所不解。)

《清河作》 

    方舟戏长水，湛澹自浮沈。弦歌发中流，悲响有馀音。音声入君怀，凄怆伤人心。心伤安所念，但愿恩情深。愿为晨风鸟，双飞翔北林。(湛澹，《艺文》)作澹澹，悲响有馀音，-作悲风漂馀音。)

《清河见挽船士新婚与妻别作》 

    《艺文》作徐干《为挽船士与新娶妻别》，《玉台》作文帝，今从之。
    与君结新婚，宿昔当别离。凉风动秋草，蟋蟀鸣相随。冽冽寒蝉吟，蝉吟抱枯枝。枯枝时飞扬，身体忽迁移。不悲身迁移，但惜岁月驰。岁月无穷极，会合安可知?愿为双黄鹄，比翼戏清池。

《黎阳作》

    奉辞讨罪遐征，晨过黎山f峥。东济黄河金营。北观故宅顿倾，中有高楼亭亭，荆棘绕蕃丛生。南望果园青青，霜露惨凄宵零，被桑梓兮伤情。

《寡妇》 

    友人阮元瑜早亡，伤其妻[子]孤寡。为作此诗。
    霜露纷兮交下，木叶落兮凄凄。候雁叫兮云中，归燕翩兮徘徊。妾心感兮怅惆，白日急兮西颓。守长夜兮思君，魂一夕兮九乖。怅延伫兮仰视，星月随兮天回。徒引领兮入房，窃自怜兮孤栖。愿从君兮终没，愁何可兮久怀。（思君一作君思。）

《令诗》 

    《汉献帝传》云，太史丞许芝条上魏王代汉图谶，王下令辞，其诗在令中。
    丧乱悠悠过纪，白骨纵横万里。哀哀下民靡恃，吾将佐时整理。复子明辟致仕。

《于明津作》 

    遥遥山上亭，皎皎云间星。远望使心怀，游子恋所生。驱车出北门，遥望河阳城。(古辞《长歌行》与此同，后有六句云：凯风吹长棘，夭夭枝叶倾。黄鸟飞相追，咬咬弄音声。仁立望西河，泣下沾罗缨。)

《失题》 

     巾车出邺宫，校猎东桥津。重置施密网，(皿+干) X飘如云。弯弓忽高驰，一发连双。后阙

《见挽船士兄弟辞别诗》 

    [郁郁河边树，青青野田草。]舍我故乡客，将适万里道。妻子牵衣袂，落泪沾怀抱。[还附幼童子，顾托兄与嫂。辞诀末及终，严驾一何早。负笮引文舟(航行)，饱渴常不饱(食)。谁令尔贫贱，咨嗟何所道。]

《夏日诗》

    夏时饶温(清)和，避暑就清凉。比(北)坐高阁下，延宾作名倡。弦歌随风厉，吐羽含微商。嘉肴重叠来，珍果在一傍。棋局纵横陈，博弈合双扬。巧拙更胜负，欢笑乐人肠。从朝至日夕，安知夏节长。

《游猎诗》 

    行行游且猎，且猎路南隅。弯我乌号弓，骋我于骊驹。走者贯锋镝，伏者值戈殳。白日未及移，手获三十馀。

《董逃行》 

    晨背大河南辕，跋涉遐路漫漫。师徒百万哗喧，戈矛若林成山，旌旗拂日蔽天。

《遗句》 

    蜘蛛网户牖，野草当阶生。(《文选》卷二十九《杂诗》注引)
    酒人献三清，丝中列南厢。
    王韩独何人?翱翔随天涂。(《文选》二十八《前缓歌声》注引)
    回头四向望，眼中无故人。(《文选》二十五《答张士然》诗注引)
    绢绡白如雪，轻华比蝉翼。(《白帖》二引）
    画舸覆堤。(《唐语林》二引)
    兰芷生兮芙蓉披。(《文选》三十一《杂体诗》注引)

《禁诽谤诏》 

    敢以诽谤相告者，以所告者罪罪之。(《三国志?魏书?高柔传》)

《伐吴诏》 

    制诏。昔轩辕不为酌涿鹿之师，则蚩尤之妖不灭；唐尧不兴丹水之陈，则南蛮之难不平；汉武不行吕嘉之罚，则横浦之表不附；光武不加嚣述之诛，则陇蜀之乱不清。故曰：非威不服，非兵不定。孙权小丑，凭江悖暴，因有外心。凶顽有性，故奋武锐，顺天行诛。骁骑龙骧，猛将武步，或修勾践潜涉之口顽，或图韩信夏口之证愚。接舡以水攻阵，六军以陆横击，征南进运，以围江陵，多获舟船，斩首执俘，降者盈路，牛酒日至。大司马及征东诸将，卷甲长驱，其舟队今已向济，今车驾自东，为之瞻镇。云行天步，乘衅而运。贼进退道迫，首尾有难，不为楚灵乾溪之溃，将有彭宠萧墙之变，必自色烂，不复血刃，宜慎终动静以闻。(《全三国文》卷五)

《诏报孙邕》 

    生敬其人，死辞其室。追远敬终，违而得道者也。(《全三国文》卷六)

《制傍枝入嗣大位不得加父母尊号诏》 

    依汉祖之尊太上皇是也。且礼不以父命辞王父命，汉氏诸侯之入，皆受天子之命胤于宗也。而犹顾其私亲，僭拟天号，岂所谓为人后之义哉！后代若诸侯入嗣者，皆不得追加其私考为皇妣为后也。敢有佞媚妖惑之人，欲悦时主，缪建非义之事，以乱正统者，此股肱大臣所当擒诛也。其著乎甲令，书之金策，藏诸宗庙，副乎三府。尚书中书，亦当各藏一通。(《全三国文卷五)

《论太宗》 

    文帝慈孝，宽仁弘厚，躬修玄默，以俭率下，奉生送终，事从约省。美声塞于宇宙，仁风畅于四海。
    文帝思贤甚于饥渴，用人速于顺流。（均见《全三国文》卷八）

《论周成汉昭》 

    或有方周成王于汉昭帝者，余以为周氏体圣考之淑气，禀贤妣之胎教，周邵为保傅，吕尚为大师，咳笑必含仁义之声，观听必觌礼义之容，弘践祚之义，隆太平之化，礼乐兴于上，颂声作于下。时成王年二十二，享国三十年。世永治长。德与年丰。夫孝昭，父非武王，母非邑姜。体不承圣，化不胎育。保失仁义之德，佐无隆平之治。所谓生深宫中。长妇人手矣，德与体并，智与性成，孝昭亡崩，年二十有一，承衰弊之世，牧凋落之民。臣无淑圣之智，身有短折之期，欲高隆周，岂不谬哉！（《全三国文》卷八，其附于《论周成汉昭》下，并注为《艺文类聚》十二引）

《酒诲》

    酒以成礼，过则败德。而流俗芳沈，作《酒诲》。
    孝灵之末，朝政堕废，群官百司，并湎于酒，贵戚尤甚。斗酒至千钱。中常侍张让子奉为太医令，与人饮酒，辄制引衣裳，发露行体，以为戏乐。将罢，又乱其舄履，使大小差p，无不颠倒僵仆，b跌手足，因随而笑之。（《北堂书钞》一百四十八）
    雒阳令郭珍，居财巨亿，每暑夏召客，侍婢数十，盛装饰，被罗e，袒裸其中，使之进酒。（《太平御览》四百七十二）
    荆州牧刘表，跨有南土，子弟骄贵，并好酒，为三爵：大曰伯雅，次曰中雅，小曰季雅。伯雅受七胜，中雅受六胜，季雅受五胜，又设大针于杖端，客有醉酒寝地者，辄以谗刺之，验其醉醒，是酷于赵敬侯以筒酒灌人也。大驾都许，使光禄大夫刘松北镇袁绍军，与绍子弟日共宴饮。松尝以盛夏三伏之际，昼夜酣饮极醉，至于无知。云以避一时之暑，二方化之。故南荆有三雅之爵，河朔有避暑之饮。（《初学记》三、《太平御览》四百九十七）（上均见《全三国文》卷八）

《内诫》 

    三代之亡，由乎妇人。故《诗》刺艳妻，《书）诫哲妇，斯已著在篇籍矣。近事之若此者众，或在布衣细人，其失不足以败政乱俗。至于二袁，过窃声名，一世豪士，而术以之失，绍以之灭。斯有国者所宜慎也。是以录之，庶以为诫于后，作内诫。
    古之有国有家者，无不患贵臣擅朝，宠妻专室。故女无美恶，入宫见妒。士无贤愚，入朝见嫉。夫宠幸之欲专受擅权，其来尚矣。然莫不恭慎于明世，而恣雎于闲时者，度主以行志也。故龙阳临钓而泣，以塞美人之路。郑袖伪隆其爱，以残魏女之貌。司隶冯方女，国色也，世乱避地扬州，袁术登城，见而悦之，遂纳焉，甚爱幸之。诸妇害其宠。给言将军以贵人有节志，但见时宜数涕泣，示忧愁也，若如此，必长见敬重。冯氏女以为然。后每见术辄垂涕。术果以为有心志，益哀之。诸妇因是共绞杀，悬之于厕梁，言其哀怨自杀。术诚以为不得志而死，厚加殡敛。袁绍妻刘氏甚妒忌，绍死，僵尸未殡，宠妾五人，妻尽杀之。以为死者有知，当复见绍于地下，乃髡头墨面，以毁其形，追妒亡魂。戮及死人，恶妇之为，一至是哉！其少子尚，又为尽杀死者之家，嫔说恶母，蔑死先父。行暴逆，忘大义，灭其宜矣。绍听顺妻意，欲以尚为嗣，又不时决定。身死而二子争国，举宗涂地，社稷为墟。上定冀州屯邺，舍绍之第。余亲涉其庭，登其堂，游其阁，寝其房。栋字未堕，陛除自若，忽然而他姓处之，绍虽登蔽乎?亦由恶妇。(《治要》)
    上洛都尉王琰，获高于，以功封侯。其妻哭于室，以为琰富贵，将更娶安媵，而夺己爱故也。(《三国志?袁绍传》注)
    (上均见《全三国文》卷八)

《论S俭等事》 

    夫生者必死，成之必败，天地所不能变，圣贤所不能免。然而惑者望乘风云，与螭龙共驾，适不死之国，国即丹溪。其人浮游列缺，翱翔倒景，饥餐琼蕊，渴饮飞泉。然死者相袭，丘垄相望。逝者莫反，潜者莫形，足以觉也。(《文选》郭景纯《游仙诗》注张孟阳《七哀诗》注)
    然人形性，同于庶类，劳则早毙，逸则晚死。(《意林》)
    淳于意诊赵章，谓其命在五日，后至七日乃死。章嗜粥，内脏充实，故得延日也。(《北堂书钞》一百四十四)
    陈思王《辨道论》云：世有方士，吾王悉招致之，甘陵有甘始，庐江有左慈，阳城有S俭。始能行气，俭善辟谷，悉号三百岁人。自王与太子及余之兄弟，咸以为调笑，不全信之。然尝试S俭辟谷百日，犹有寝处，行步起居自若也。夫人不食七日则死，而俭乃能如是。左慈修房中之术，差可以终命。然非有志至精，莫能行也。甘始老而少容，自诸术士咸共归之。王命S孟节主领诸人。
    一说皇甫隆遇青牛道士，姓封，名君达，其馀养性法，即可放用。大略云："体欲尝少劳，无过虚，食去肥浓；节酸咸，灭思虑，损喜怒，除驰逐，慎房宝施写。秋冬闭藏，详别篇。" 武帝行之有效。王仲统云：甘始左元放东郭延年行容成御妇人法，并为丞相所录问。行其术，亦得其验。降就道士刘景受云母九子丸方，年三百岁。莫知所在。武帝恒御此药，亦云有验，刘德治淮南王狱，得枕中鸿宝苑秘书。及子向，咸共奇之，信黄白之术可成，谓神仙之道可致。卒亦无验，乃以罹罪也。刘根不觉饥渴，或谓能忍盈虚。王仲都当盛夏之月，十炉火灸之不热。当严冬之时，裸之而不寒。桓君山以为性耐寒暑，君山以无仙道，好奇者为之，前者已述焉。（《博物志》七）
    《博物志》又云：魏王所集方士名：上党王真，陇西封君达，甘陵甘始，鲁女生，谯国华佗字元化，东郭延年，唐，冷寿元，河南卜式、张貂、苏子训，汝南费长房、鲜奴辜。魏国军吏河南赵圣师，阳城S俭字孟节，庐江左慈字元放。右十六人。魏文帝东阿王仲长统所说，皆能断谷不食，分形隐没，出入不由门户。左慈能变形，幻人视听，厌刻鬼魅，皆此类也。《周礼》所谓怪民，王制称挟左道者也。
    （上均见《全三国文）卷八）

《奸谗》 

    佞邪秽政，爱恶败坏。国有此二事，欲不危亡，不可得也。何进灭于吴匡、张璋，袁绍亡于审配、郭图，刘表昏于蔡瑁、张允。孔子曰："是人殆。"信矣。古事已列于载籍，聊复论此数子，以为后之监诫，作《奸谗》。
     中平之初，大将军何进，弟车骑苗，并开府，近士吴匡、张璋，各以异端有宠于进。而苗恶其为人，匡、璋毁苗而称进。进闻而嘉之，以为一于己。后灵帝崩，进为宦者韩悝等所害。匡、漳忌苗，遂劫进之众，杀苗于北烟。而何氏灭矣。昔郑昭公杀于渠弥，鲁隐公死于羽父，苗也能无及此乎。夫忠臣之事主也，尊其父以重其子，奉其兄以敬其弟。故曰：爱其人者，及其屋乌。况乎骨肉之间哉!而进独何嘉焉?袁绍之子，谭长而慧，尚少而美。绍妻爱尚，数称其才，绍亦雅奇其貌，欲以为后。未显而绍死。别驾审配，护军逢纪，宿以骄侈不为谭所善，于是外顺绍妻，内虑私害，矫绍之遗命，奉尚为嗣，颖川郭图、辛评，与配、纪有隙，惧有后患，相与依谭。盛陈嫡长之义，激以细降之辱。劝其为乱，而谭亦素有意焉。与尚亲振干戈，欲相屠裂。王师承天人之符应，以席卷乎河朔，遂走尚枭谭，擒配馘图。二子既灭，臣无余绍遏因运(《全三国文》注：句有脱文)得收英雄之谋，假士民之力。东苞巨海之实，西举全晋之地，南阻北渠黄河，北有劲弓胡马。地方二千里，众数十万，可谓威矣。当此之时，无敌于天下，视霸王易于覆手，而不能抑遏愚妻，显别嫡庶，婉恋私爱，宠子以貌。其后败绩丧师，身以疾死，邪臣饰奸，二子相屠，坟土末干，而宗庙为墟，其误至矣。刘表长子曰琦。表始爱之，称其类己。久之，为少于琼纳后妻蔡氏之侄，至蔡氏有宠，其弟蔡瑁，表甥张允，并幸于表。惮琦之长，欲图毁之，而琮日睦于蔡氏，允、瑁为之先后。琮之有善，虽小必闻，有过，虽大必蔽。蔡氏称美于内。瑁、允叹德于外。表曰然之，而琦益疏矣。出为江夏太守，监兵于外。瑁、允阴司其过阙，随而毁之。美无显而不掩，阀无微而不露。于是表忿怒之色日发，诮让之书日至，而琮坚为嗣矣。故曰容刀生于身疏，积爱出于近习，岂谓是邪?昔泄柳申详，无人乎穆公之侧，则不能安其身。君臣则然，父子亦犹是乎?后表疾病，琦归省疾。琦素慈孝，瑁、允恐其见表，父子相感，更有托后之意，谓曰："将军命君抚临江夏，为国东藩，其任至重。今释众而来，必见谴怒，伤亲之欢心，以增其病，非孝敬也。"遂遏于户外，使不得见，琦流涕而去。士民闻而伤焉。虽易牙杜宫、竖牛虚器，何以加此！琦岂忘晨凫北犬之献乎?隔户牖而不达，何言千里之中山。嗟呼!父子之间，何至是也!表卒，琮竟嗣立，以侯与琦。琦怒投印，伪辞奔丧，内有讨瑁、允之意。会王师已临其郊，琮举州请罪，琦遂奔于江南。昔伊戾费忌，以无宠而作谗，江充焚丰，以负罪而造蛊，高斯之诈也贪权，躬宠之阁也欲贵，皆近取乎骨肉之间，以成其凶逆。悲夫!匡、璋、配、图、瑁、允之徒，固未足多怪，以后监前，无不烹俎夷灭，为百世戮试。然昧于一往者，奸利之心笃也，其谁离父子，隔昆弟，成奸于朝，制事于须臾，皆缘压隙以措意，托气应以发事，挟宜愠之成画，投必忿之常心，势如怒，应若发机。虽在圣智，不能自免，况乎中材之人?若夫爱盎之谏淮南，田叔之救梁孝，杜邺之结二王，安国之和两主。仓庚之称诗，史丹之引过，周昌犯色以庭争，叔孙切谏以陈诫，三老抗疏以理冤，千秋托灵以寤主。彼数公者，或显德于前朝，或扬声于上世，或累迁而登相，或受金于帝宝，其言既酬，福亦随之。斯可谓善处骨肉之间矣。(上均见《全三国文》卷八)

《剑铭》

    昔者周鲁宝刀孟劳，雍狐之戟，屈庐之矛，孤父之戈，楚越太阿纯钩，徐氏匕首。凡斯皆上世名器。君子虽有文事，必有武备矣。余好击剑，善以短乘长。选兹良金，命彼国工，精而炼之。至于百辟，其始成也。五色充炉，巨橐自鼓。灵物仿佛，飞鸟翔舞，以为宝器九，剑三：一曰飞景，二曰流采，三曰华锋。刀三：一曰灵宝，二曰含章，三曰素质。匕首二：一曰清刚，二曰扬文。露陌刀一：曰龙鳞。因姿定名。以铭其矗工非欧冶子，金非昆吾，亦一时之良也。铭曰：
唯建安廿有四载二月甲午，魏太子丕造百辟宝剑三，长四尺二寸，重一斤十有五两，淬以清漳，厉以M<石诸>，饰以文玉，表以通犀，光似流星，名曰飞景。其二名流采，色似采虹，长四尺二寸，重一斤十有四两。
    魏太子丕造百辟宝刀三：其一长四尺三寸六分，重三斤六两。文似灵龟，名曰灵宝。其二采似丹霞，名曰含章。长四尺三寸三分，重三斤十两。其三锋似霜。刀身剑铗，名曰素质，长四尺三寸，重二斤九两。
　　魏太子造百辟匕首二：其一理似坚冰，名曰清刚，其二曙似朝日，名曰扬文。又造百辟露陌刀一，长三尺二才，状如龙文，名曰龙鳞。(《全三国文》卷八)
　　
《敕豫州禁吏民往老子亭祷祝》
 
    告豫州刺史，老聃贤人，未宜先孔子。不知鲁郡为孔子立庙成未?汉桓帝不师圣法，正以嬖臣而事老子，欲以求福，良足笑也。此祠之兴由桓帝。武皇帝以老子贤人，不毁其屋。朕亦以此亭当路，行来者辄往瞻视，而楼屋倾颓，傥能压人，故令修整。昨过视之，殊整顿。恐小人谓此为神，安往祷祝，违犯常禁，宜宣告吏民，咸使知闻。(《全三国文》卷六)

《太子》 

    余蒙隆宠，忝当上嗣，忧惶qe，上书自陈。欲繁辞博称，则父子之间不文也。欲略言直说，则喜惧之心不达也。里语曰："汝无自誉，观汝作家书。"其言难也。(《全三国文》卷八)

《代刘勋出妻王氏作二首》 

    [其一]
    翩翩床前帐，张(可)以蔽光辉。昔将尔同去，今将尔同(共)归。缄藏箧笥里，当复何时披。 

    [其二]
    谁言去妇薄?去妇情更重。千里不唾井，况乃昔所奉。远望未为遥，踟蹰不及共。(《玉台新咏》)(点校按，此诗《陈思王集》亦收)

《缺名》 

    汝南许劭，与族兄靖，俱避地江东，保吴郡，争论于太守许贡坐。至于手足相及。 
    君子谨乎约己，弘乎接物。
    欲得二女充备六宫，佐宣阴阳，聿修古义。
    结绳而治。
    北海郑玄，学之渊府。
    逾长城之阻。登单于之台。
    天下无切玉之刀、火浣之布。
    火性酷烈，无含生之气。
    火尚能砾石销金，何为不烧其布。
    法者主之柄，吏者民之命。法欲简而明，吏欲公而平。
    主与民有三求：求其为己劳，求其为己死，求其为己生。
    桓灵之际，阉寺专命于上，布衣横议于下。千禄者弹货以奉贵，要名者倾身以事势。位成乎私门，名定乎横巷。由是户异议，人殊论。论无常检，事无定价。长爱恶，兴朋党。
    应`云："人生固有人心。"答云："在亲曰孝，施物曰仁。仁者有事之实名，非无事之虚称。善者道之母，群行之主。"
    如彼登山，乃勤以求高；如被浮川，乃勤以求远。唯心弗勤，时亦靡克。
    尧崩，舜避尧子于南河之南；舜崩，禹避舜子于阳城；禹崩，益避禹于于箕山之阴。
    (上均见《全三国文》卷八)
